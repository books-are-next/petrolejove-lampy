<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="30">
    <meta name="apple-mobile-web-app-capable" content="yes">
    <title>30 • Petrolejové lampy</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./petrolejove_lampy_035.html">
    <link rel="next" href="./petrolejove_lampy_037.html">
    <meta name="nb-order" content="30">
    <link rel="self" href="petrolejove_lampy_036.html">
    <meta name="nb-identifier" content="havlicek-petrolejove-lampy-2bf487c">
    <meta name="nb-role" content="chapter">
  </head>
  <body data-nb-words="1570" data-nb-chars="9796" class="nb-role-chapter nb-custom-style">
    <nav role="doc-toc">
      <ul>
        <li><a href="petrolejove_lampy_007.html">ČÁST PRVNÍ
            LAMPY SVÍTÍ A PROSTÍRÁ SE</a></li>
      </ul>
      <ul>
        <li><a href="petrolejove_lampy_008.html">2</a></li>
      </ul>
      <ul>
        <li><a href="petrolejove_lampy_009.html">3</a></li>
      </ul>
      <ul>
        <li><a href="petrolejove_lampy_010.html">4</a></li>
      </ul>
      <ul>
        <li><a href="petrolejove_lampy_011.html">5</a></li>
      </ul>
      <ul>
        <li><a href="petrolejove_lampy_012.html">6</a></li>
      </ul>
      <ul>
        <li><a href="petrolejove_lampy_013.html">7</a></li>
      </ul>
      <ul>
        <li><a href="petrolejove_lampy_014.html">8</a></li>
      </ul>
      <ul>
        <li><a href="petrolejove_lampy_015.html">9</a></li>
      </ul>
      <ul>
        <li><a href="petrolejove_lampy_016.html">10</a></li>
      </ul>
      <ul>
        <li><a href="petrolejove_lampy_017.html">11</a></li>
      </ul>
      <ul>
        <li><a href="petrolejove_lampy_018.html">12</a></li>
      </ul>
      <ul>
        <li><a href="petrolejove_lampy_019.html">13</a></li>
      </ul>
      <ul>
        <li><a href="petrolejove_lampy_020.html">14</a></li>
      </ul>
      <ul>
        <li><a href="petrolejove_lampy_021.html">15</a></li>
      </ul>
      <ul>
        <li><a href="petrolejove_lampy_022.html">16</a></li>
      </ul>
      <ul>
        <li><a href="petrolejove_lampy_023.html">17</a></li>
      </ul>
      <ul>
        <li><a href="petrolejove_lampy_024.html">18</a></li>
      </ul>
      <ul>
        <li><a href="petrolejove_lampy_025.html">19</a></li>
      </ul>
      <ul>
        <li><a href="petrolejove_lampy_026.html">20</a></li>
      </ul>
      <ul>
        <li><a href="petrolejove_lampy_027.html">21</a></li>
      </ul>
      <ul>
        <li><a href="petrolejove_lampy_028.html">22</a></li>
      </ul>
      <ul>
        <li><a href="petrolejove_lampy_029.html">23</a></li>
      </ul>
      <ul>
        <li><a href="petrolejove_lampy_030.html">24</a></li>
      </ul>
      <ul>
        <li><a href="petrolejove_lampy_031.html">25</a></li>
      </ul>
      <ul>
        <li><a href="petrolejove_lampy_032.html">26</a></li>
      </ul>
      <ul>
        <li><a href="petrolejove_lampy_033.html">27</a></li>
      </ul>
      <ul>
        <li><a href="petrolejove_lampy_034.html">28</a></li>
      </ul>
      <ul>
        <li><a href="petrolejove_lampy_035.html">29</a></li>
      </ul>
      <ul>
        <li><a href="petrolejove_lampy_036.html">30</a></li>
      </ul>
      <ul>
        <li><a href="petrolejove_lampy_037.html">31</a></li>
      </ul>
      <ul>
        <li><a href="petrolejove_lampy_038.html">32</a></li>
      </ul>
      <ul>
        <li><a href="petrolejove_lampy_039.html">33</a></li>
      </ul>
      <ul>
        <li><a href="petrolejove_lampy_040.html">ČÁST DRUHÁ
            SYTÝ U STOLU</a></li>
      </ul>
      <ul>
        <li><a href="petrolejove_lampy_041.html">2</a></li>
      </ul>
      <ul>
        <li><a href="petrolejove_lampy_042.html">3</a></li>
      </ul>
      <ul>
        <li><a href="petrolejove_lampy_043.html">4</a></li>
      </ul>
      <ul>
        <li><a href="petrolejove_lampy_044.html">5</a></li>
      </ul>
      <ul>
        <li><a href="petrolejove_lampy_045.html">6</a></li>
      </ul>
      <ul>
        <li><a href="petrolejove_lampy_046.html">7</a></li>
      </ul>
      <ul>
        <li><a href="petrolejove_lampy_047.html">8</a></li>
      </ul>
      <ul>
        <li><a href="petrolejove_lampy_048.html">9</a></li>
      </ul>
      <ul>
        <li><a href="petrolejove_lampy_049.html">10</a></li>
      </ul>
      <ul>
        <li><a href="petrolejove_lampy_050.html">11</a></li>
      </ul>
      <ul>
        <li><a href="petrolejove_lampy_051.html">12</a></li>
      </ul>
      <ul>
        <li><a href="petrolejove_lampy_052.html">13</a></li>
      </ul>
      <ul>
        <li><a href="petrolejove_lampy_053.html">14</a></li>
      </ul>
      <ul>
        <li><a href="petrolejove_lampy_054.html">15</a></li>
      </ul>
      <ul>
        <li><a href="petrolejove_lampy_055.html">16</a></li>
      </ul>
      <ul>
        <li><a href="petrolejove_lampy_056.html">17</a></li>
      </ul>
      <ul>
        <li><a href="petrolejove_lampy_057.html">18</a></li>
      </ul>
      <ul>
        <li><a href="petrolejove_lampy_058.html">19</a></li>
      </ul>
      <ul>
        <li><a href="petrolejove_lampy_059.html">20</a></li>
      </ul>
      <ul>
        <li><a href="petrolejove_lampy_060.html">21</a></li>
      </ul>
      <ul>
        <li><a href="petrolejove_lampy_061.html">22</a></li>
      </ul>
      <ul>
        <li><a href="petrolejove_lampy_062.html">ČÁST TŘETÍ
            LAMPY ZHASÍNAJÍ</a></li>
      </ul>
      <ul>
        <li><a href="petrolejove_lampy_063.html">2</a></li>
      </ul>
      <ul>
        <li><a href="petrolejove_lampy_064.html">3</a></li>
      </ul>
      <ul>
        <li><a href="petrolejove_lampy_065.html">4</a></li>
      </ul>
      <ul>
        <li><a href="petrolejove_lampy_066.html">5</a></li>
      </ul>
      <ul>
        <li><a href="petrolejove_lampy_067.html">6</a></li>
      </ul>
      <ul>
        <li><a href="petrolejove_lampy_068.html">7</a></li>
      </ul>
      <ul>
        <li><a href="petrolejove_lampy_069.html">8</a></li>
      </ul>
      <ul>
        <li><a href="petrolejove_lampy_070.html">9</a></li>
      </ul>
      <ul>
        <li><a href="petrolejove_lampy_071.html">10</a></li>
      </ul>
      <ul>
        <li><a href="petrolejove_lampy_072.html">11</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./petrolejove_lampy_035.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="2"><span class="idea" data-nb-ref-number="1" id="idea1" data-nb-words="1" data-nb-chars="2">30</span></h1>
        <p class="chunk" data-nb-ref-number="2" data-nb-words="91" data-nb-chars="605"><span class="idea" data-nb-ref-number="2" id="idea2" data-nb-words="91" data-nb-chars="605">Prvního září, právě na&nbsp;Štěpčiny devětadvacáté narozeniny, vyjel z&nbsp;Martinic ověnčený vlak s&nbsp;hodnostáři a&nbsp;pozvanými hosty. Na&nbsp;čerstvě omítnutém jilemnickém nádraží, vonícím vápnem a&nbsp;ozdobeném chvojí, byl netrpělivě očekáván celým městečkem. Muži i&nbsp;ženy, staří i&nbsp;mladí se&nbsp;tísnili v&nbsp;čekárnách, na&nbsp;nástupišti, před kolejemi i&nbsp;v&nbsp;přilehlých ulicích. Hlava vedle hlavy&nbsp;–&nbsp;jablko by&nbsp;nepropadlo. Vzrušení bylo nesmírné, taková událost jako dnešní se&nbsp;přihodí sotva jednou za&nbsp;život. V&nbsp;popředí stála kompletní Mourkova kapela, připravená nasadit trouby a&nbsp;klarinety, udeřit do&nbsp;bubnů a&nbsp;do&nbsp;činelů na&nbsp;pokyn svého kapelníka.</span></p>
        <p class="chunk" data-nb-ref-number="3" data-nb-words="112" data-nb-chars="678"><span class="idea" data-nb-ref-number="3" id="idea3" data-nb-words="112" data-nb-chars="678">První vlak! Od&nbsp;zítřka vstoupí v&nbsp;platnost pravidelný jízdní řád. Ještě dnes, naposled, se&nbsp;v&nbsp;plné slávě zaleskly kočáry a&nbsp;dostavníky, když odvážely pány a&nbsp;dámy k&nbsp;zahájení jízdy do&nbsp;Martinic. Gründl si&nbsp;na&nbsp;své zrzavé pačesy nasadil pomačkanou buřinku, Kalaš se&nbsp;oblekl do&nbsp;oblýskaného černého kabátu. Možná, že&nbsp;ještě večer zapijí svůj žal „U koníčků“ nebo u&nbsp;Semjána, snad si&nbsp;dokonce vynadají nebo se&nbsp;porvou. Kohopak teď budou vozit jejich vychrtlé herky? Starého doktora Blodka, až&nbsp;pojede za&nbsp;nemocným do&nbsp;Štěpanic, do&nbsp;Mrklova, na&nbsp;Benecko&nbsp;–&nbsp;ale cožpak tam lidé také někdy stůňou? Nebo až&nbsp;přijede do&nbsp;města nějaký ten obchodní cestující, který bude chtít nabízet své zboží po&nbsp;celém okrese.</span></p>
        <p class="chunk" data-nb-ref-number="4" data-nb-words="96" data-nb-chars="524"><span class="idea" data-nb-ref-number="4" id="idea4" data-nb-words="96" data-nb-chars="524">Kdekdo si&nbsp;dnes oblekl své nejlepší šaty, vždyť je&nbsp;to&nbsp;hotový svátek! Maminky si&nbsp;s&nbsp;sebou přivedly své potomky&nbsp;–&nbsp;i ty&nbsp;nejmenší, zavinuté v&nbsp;povijanu a&nbsp;ležící v&nbsp;kočárcích&nbsp;–&nbsp;ať to&nbsp;také vidí, ať&nbsp;si&nbsp;to&nbsp;zapamatují, jednou o&nbsp;tom budou vyprávět svým dětem. Och ty&nbsp;děti, s&nbsp;těmi byla největší potíž. Strážníci a&nbsp;železničáři je&nbsp;nestačili odhánět od&nbsp;kolejí, učily se&nbsp;po&nbsp;nich chodit jako po&nbsp;laně, přikládaly na&nbsp;ně&nbsp;ucho. Někdo jim namluvil, že&nbsp;supění blížícího se&nbsp;vlaku uslyší již z&nbsp;dálky, že&nbsp;se&nbsp;pod koly té&nbsp;železné nestvůry bude třást země.</span></p>
        <p class="chunk" data-nb-ref-number="5" data-nb-words="25" data-nb-chars="150"><span class="idea" data-nb-ref-number="5" id="idea5" data-nb-words="25" data-nb-chars="150">Avšak slyšte, slyšte! Tam v&nbsp;dáli za&nbsp;lesy již hvízdá píšťala lokomotivy! To, co&nbsp;vidíte na&nbsp;obzoru, není nízko plující bílý obláček, ale rozptýlený kouř!</span></p>
        <p class="chunk" data-nb-ref-number="6" data-nb-words="70" data-nb-chars="453"><span class="idea" data-nb-ref-number="6" id="idea6" data-nb-words="70" data-nb-chars="453">Vlak se&nbsp;skutečně blíží. V&nbsp;prvním vagóně důstojně sedí stavitel Kilián vedle purkmistra Bergra, sedí tam starý Groman, doktor Blodek, pekař Jan Ev. Trakl a&nbsp;ostatní členové městské rady. Kilián vypadá skoro způsobně, paty k&nbsp;sobě a&nbsp;špičky od&nbsp;sebe, mezi nimi hůl, o&nbsp;jejíž kovový knoflík si&nbsp;opírá bradu, nedůvěřivě pozoruje oknem bláznivý kolotoč lesa a&nbsp;naslouchá nesrozumitelnému brebtání italských inženýrů, kteří sedí v&nbsp;sousedním kupé za&nbsp;poloviční stěnou.</span></p>
        <p class="chunk" data-nb-ref-number="7" data-nb-words="98" data-nb-chars="642"><span class="idea" data-nb-ref-number="7" id="idea7" data-nb-words="98" data-nb-chars="642">Tento vlak, jako všechny tehdejší vlaky na&nbsp;vedlejších tratích, je&nbsp;ještě vybaven starodávnými buclatými vozy se&nbsp;samostatnými odděleními, do&nbsp;nichž se&nbsp;průvodčí může dostat jen zvenčí po&nbsp;dřevěné lávce. Je&nbsp;k&nbsp;tomu zapotřebí kousek akrobacie. Vůz, ve&nbsp;kterém sedí městská rada, hosté a&nbsp;inženýři, je&nbsp;vozem druhé třídy, má&nbsp;vycpaná sedadla, potažená červeným plyšem. Les, telegrafní dráty, pole i&nbsp;chalupy, vše kolem prchá v&nbsp;divoké změti. Pro stavitele Kiliána to&nbsp;není nic nového, nejede vlakem poprvé, ale mezi členy městského zastupitelstva jsou i&nbsp;takoví, kteří ve&nbsp;vlaku jaktěživi neseděli, například Jakub Duda, jemuž přezdívají Žabař, a&nbsp;starý Vrbata.</span></p>
        <p class="chunk" data-nb-ref-number="8" data-nb-words="83" data-nb-chars="472"><span class="idea" data-nb-ref-number="8" id="idea8" data-nb-words="83" data-nb-chars="472">Již je&nbsp;tu&nbsp;první nízká paseka, ta, na&nbsp;níž lze za&nbsp;podzimních večerů spatřit říjí zpitomělé srnce, na&nbsp;níž se&nbsp;pásají divocí králíci, paseka vlhká a&nbsp;stinná, za&nbsp;časných jiter zahalená závojem mlhy. Tam je&nbsp;vidět silnici&nbsp;–&nbsp;hle, i&nbsp;silnice je&nbsp;plná zvědavců, pitvoří se, povykují a&nbsp;mávají kapesníky a&nbsp;klobouky. Kilián je&nbsp;již starý muž, který si&nbsp;celkem nepotrpí na&nbsp;světskou marnost, a&nbsp;pak, chce-li, dovede se&nbsp;ovládnout, přesto se&nbsp;však trochu&nbsp;–&nbsp;jen docela málo&nbsp;–&nbsp;pokládá za&nbsp;hrdinu dne.</span></p>
        <p class="chunk" data-nb-ref-number="9" data-nb-words="108" data-nb-chars="607"><span class="idea" data-nb-ref-number="9" id="idea9" data-nb-words="108" data-nb-chars="607">Dovede se&nbsp;ovládnout, ovšem zato v&nbsp;posledním vagóně mezi mládeží je&nbsp;někdo, kdo se&nbsp;ovládat vůbec nedovede. Štěpka tam provádí své divy. Chechtá se, mluví s&nbsp;kdekým a&nbsp;mluví ke&nbsp;všem najednou, oči jí&nbsp;září, je&nbsp;to&nbsp;její svátek, a&nbsp;jaký svátek! Mladíky, i&nbsp;ty&nbsp;slušné, to&nbsp;dnes přivedlo z&nbsp;míry, přinesli s&nbsp;sebou dvě láhve sladké kořalky a&nbsp;Štěpka nemá, rozhodně dnes nemá důvodů, proč by&nbsp;si&nbsp;odpírala toto zakázané ovoce. Je&nbsp;hlučnější a&nbsp;nevázanější než kdy jindy, tím spíš, že&nbsp;i&nbsp;jiné dámy a&nbsp;slečny si&nbsp;už&nbsp;lízly, a&nbsp;hned z&nbsp;nich spadla všechna hloupá škrobenost, jsou teď daleko příjemnější a&nbsp;nenucenější než na&nbsp;nedělním korze.</span></p>
        <p class="chunk" data-nb-ref-number="10" data-nb-words="71" data-nb-chars="453"><span class="idea" data-nb-ref-number="10" id="idea10" data-nb-words="71" data-nb-chars="453">Vlak již definitivně opouští martinický les, poslední vysoké stromy kynou mistru Kiliánovi na&nbsp;rozloučenou, ty&nbsp;stromy, pod nimiž bylo ještě před nedávnem tak ticho a&nbsp;poklidno, kde bylo možno se&nbsp;skrýt přede vším hlukem světa. První stavení osady Jilmu! Vejrychovsko na&nbsp;druhé straně silnice! Kola již rachotí přes výhybky, a&nbsp;teď ten zběsilý pokřik a&nbsp;ta&nbsp;hudba! Mourkova kapela spustila tuš, prapory vlají, pleskají větrem. Brzdy skřípou a&nbsp;vlak se&nbsp;zastavuje.</span></p>
        <p class="chunk" data-nb-ref-number="11" data-nb-words="110" data-nb-chars="698"><span class="idea" data-nb-ref-number="11" id="idea11" data-nb-words="110" data-nb-chars="698">Na&nbsp;jilemnickém nádraží poměrně krátké zastavení, občerstvení a&nbsp;proslovy. Dvířka všech kupé se&nbsp;otvírají, městská rada i&nbsp;inženýři se&nbsp;tlačí na&nbsp;stupátkách, purkmistr Berger za&nbsp;něco děkuje. Ach, školní děti a&nbsp;před nimi zpocení učitelé! Mládež v&nbsp;posledním voze se&nbsp;chová poněkud nezpůsobně, ale s&nbsp;tím se&nbsp;teď zatím nedá nic dělat. A&nbsp;opět hraje Mourkova kapela, pára syčí, vše je&nbsp;již zas pozamykáno, otevřená okna jsou plná hlav, opět mávání klobouky a&nbsp;kapesníky, hvizd píšťalky a&nbsp;vítězné zatroubení novopečeného vlakvedoucího! Přednosta stanice, krasavec s&nbsp;nakroucenými kníry a&nbsp;sametovýma očima, v&nbsp;červené čepici, ve&nbsp;vyžehlených černých kalhotách, stojí v&nbsp;pozoru a&nbsp;cení zuby k&nbsp;bílému úsměvu&nbsp;–&nbsp;vlak se&nbsp;hýbe.</span></p>
        <p class="chunk" data-nb-ref-number="12" data-nb-words="150" data-nb-chars="915"><span class="idea" data-nb-ref-number="12" id="idea12" data-nb-words="150" data-nb-chars="915">Kilián sedí opět na&nbsp;svém místě vedle purkmistra Bergra a&nbsp;naslouchá ještě horlivějšímu brebentění italských inženýrů, přitakává bezmyšlenkovitě k&nbsp;jakési otázce pekaře Trakla. Jedním okem hledí na&nbsp;lesknoucí se&nbsp;knoflík své hole, druhým se&nbsp;pokradmu dívá ven, kde kolem něho tančí nikoli již les, nýbrž celé městečko s&nbsp;chrámem svatého Vavřince, školou a&nbsp;zámkem, s&nbsp;radnicí, domy a&nbsp;podloubími. Dolení ulice se&nbsp;obrací k&nbsp;vlaku svými pavlačemi a&nbsp;dvorky, všude uličníci a&nbsp;jásot, bože, kolik se&nbsp;to&nbsp;v&nbsp;posledních letech narodilo v&nbsp;městečku kluků? Je&nbsp;to&nbsp;zrovna hrozné, co&nbsp;jich visí na&nbsp;plotech, na&nbsp;větvích olší nad potokem, na&nbsp;sloupech pouličních lamp! Co&nbsp;se&nbsp;v&nbsp;budoucnosti stane se&nbsp;všemi těmito kluky? (Kilián neví nic o&nbsp;blížící se&nbsp;válce, nedočká se&nbsp;jí, netuší, že&nbsp;jich velkou část pohltí.) Nad Dolení ulicí, rovnoběžně s&nbsp;ní, defiluje kolem Kiliána jeho životní dílo, Hoření ulice. Kolik domů? Celá šňůra domů, a&nbsp;všechny stavěl on!</span></p>
        <p class="chunk" data-nb-ref-number="13" data-nb-words="113" data-nb-chars="739"><span class="idea" data-nb-ref-number="13" id="idea13" data-nb-words="113" data-nb-chars="739">Vlak zapískal. Poprvé přejíždí hrabačovskou silnici. V&nbsp;příkopě pod tratí leží převrácená drezína, nejspíš ji&nbsp;teprve v&nbsp;poslední chvíli shodili z&nbsp;kolejí, kolem ní&nbsp;Charváti s&nbsp;kožichy obrácenými chlupy ven, s&nbsp;brunátnými jižními tvářemi. Nad silnicí, neuvěřitelně vysoko, jako poslední stráž městečka trčí svatý František s&nbsp;rukama složenýma na&nbsp;břiše. A&nbsp;již se&nbsp;vlak žene pod samým Kozincem. Lokálka poslušně zastavuje na&nbsp;všech svých pěti nádražích, leká stařečky a&nbsp;babky ze&nbsp;zapadlých horských vsí, blíží se&nbsp;pomalu, ale bezpečně k&nbsp;rozsochatému, holému Kokrháči s&nbsp;jeho propastmi, s&nbsp;jeho klečí a&nbsp;modrými květy hořce. Na&nbsp;konečné stanici, v&nbsp;Roketnici, se&nbsp;obrátí k&nbsp;zpáteční jízdě do&nbsp;městečka, když byla statečně urazila dvaadvacet kilometrů své trati.</span></p>
        <p class="chunk" data-nb-ref-number="14" data-nb-words="150" data-nb-chars="987"><span class="idea" data-nb-ref-number="14" id="idea14" data-nb-words="150" data-nb-chars="987">Prvního září 1899. Nezapomenutelné datum pro současníky! Za&nbsp;tři měsíce skončí století, nastane rozmezí dvou lidských věků, a&nbsp;hle&nbsp;–&nbsp;svět se&nbsp;nezbořil, nespláchla ho&nbsp;potopa, babičky v&nbsp;kostele se&nbsp;mýlily, bůh se&nbsp;nerozhněval, hříšné nezahladil. Svět žije a&nbsp;žije i&nbsp;měšťáctví, ukolébané mírem. Svět žije, ten starý svět, v&nbsp;němž věci zůstaly tak dlouho beze změny, v&nbsp;němž tak dlouho, až&nbsp;do&nbsp;úplného zdětinštění vládli bohabojní sedláci, zámožní kupci a&nbsp;důstojní řemeslníci, jejichž řemeslo mělo zlaté dno. Císař nepozorovatelně stárnul a&nbsp;jen jaksi po&nbsp;sousedsku, pošetile, za&nbsp;humny, se&nbsp;prováděla nikomu nepotřebná radikální politika. Již se&nbsp;však v&nbsp;ulicích městečka začínají objevovat první postavy s&nbsp;širokými klobouky a&nbsp;s&nbsp;pobuřujícími černými vázankami, muži s&nbsp;maceškou v&nbsp;knoflíkové dírce, socialisté a&nbsp;volnomyšlenkáři. Již se&nbsp;v&nbsp;obecních zastupitelstvech hlásí k&nbsp;slovu nová generace, a&nbsp;nežli se&nbsp;staříci probudí z&nbsp;letargického spánku, zasednou v&nbsp;městských radách a&nbsp;zmocní se&nbsp;i&nbsp;starostenských křesel.</span></p>
        <p class="chunk" data-nb-ref-number="15" data-nb-words="292" data-nb-chars="1871"><span class="idea" data-nb-ref-number="15" id="idea15" data-nb-words="292" data-nb-chars="1871">Ještě maličko, a&nbsp;nastane čas, kdy otcové, kteří klopotně schraňovali krejcar ke&nbsp;krejcaru, odevzdají statky, živnosti a&nbsp;obce dětem, které z&nbsp;našetřených kapitálů začnou opatřovat nákladný pokrok. Přestane se&nbsp;líbit křivolaká Jilemka se&nbsp;svými každoročními povodněmi, její koryto bude sešněrováno do&nbsp;kamenného řečiště. Přestane se&nbsp;líbit blikavé a&nbsp;mírné světlo na&nbsp;nárožích i&nbsp;v&nbsp;domech, bílý hrabačovský mlýn bude přeměněn v&nbsp;elektrárnu, zázračně zaplanou žárovky, dům i&nbsp;ulice se&nbsp;pohádkově vznítí pouhým klapnutím vypínače. Muž se&nbsp;žebříkem, s&nbsp;plechovou konvicí na&nbsp;petrolej a&nbsp;s&nbsp;hadrem k&nbsp;čištění cylindrů bude vymazán z&nbsp;obrazu maloměstského života, bude zapomenut, děti, které se&nbsp;narodí o&nbsp;deset let později, nebudou již ani vědět, jak vypadal. Zmizí schůzky řečných dívek a&nbsp;žen u&nbsp;pump a&nbsp;studní, výpravy služek s&nbsp;konvemi a&nbsp;putnami ke&nbsp;kašně na&nbsp;náměstí ztratí své kouzlo, neboť bude zřízen vodovod s&nbsp;rezervoárem na&nbsp;Kozinci, který bude sbírat prameny v&nbsp;líbezné Baťovce pod Žalým. Budou vystavěny nové činžáky a&nbsp;domy se&nbsp;zbytečnými věžičkami, nové školy, jako by&nbsp;už&nbsp;staré nedostačovaly, měšťané začnou pomýšlet na&nbsp;zvelebení a&nbsp;okrášlení svého rodiště, na&nbsp;založení muzea, na&nbsp;předláždění ulic a&nbsp;rozšíření chodníků. Policajtovi odejmou jeho tradiční buben, náměstí bude zbaveno trávy, stařenky, ty, které nosívaly čepce s&nbsp;penízky, stuhami a&nbsp;cetkami, vymřou, začnou se&nbsp;vyrábět tovární boty, ševci přijdou o&nbsp;slávu svého řemesla a&nbsp;služky budou nosit klobouky jako dámy. To, co&nbsp;bývalo výsadou honorace, stane se&nbsp;majetkem nejširších vrstev a&nbsp;ti, kteří to&nbsp;dosud považovali za&nbsp;své nezadatelné právo, budou vrtět hlavami nad nespravedlností tohoto světa. Snad se&nbsp;budou dokonce těšit na&nbsp;to, až&nbsp;usnou tvrdým spánkem beze snů na&nbsp;jilemnickém hřbitově a&nbsp;neuslyší už&nbsp;ani zmatené hlasy svých dětí a&nbsp;vnuků, ani hukot železnice a&nbsp;všech těch budoucích nových strojů na&nbsp;silnicích a&nbsp;v oblacích nad svými hlavami.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./petrolejove_lampy_037.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>