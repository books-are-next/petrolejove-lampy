<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="7">
    <meta name="apple-mobile-web-app-capable" content="yes">
    <title>7 • Petrolejové lampy</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./petrolejove_lampy_045.html">
    <link rel="next" href="./petrolejove_lampy_047.html">
    <meta name="nb-order" content="40">
    <link rel="self" href="petrolejove_lampy_046.html">
    <meta name="nb-identifier" content="havlicek-petrolejove-lampy-8db325c">
    <meta name="nb-role" content="chapter">
  </head>
  <body data-nb-words="1415" data-nb-chars="8466" class="nb-role-chapter nb-custom-style">
    <nav role="doc-toc">
      <ul>
        <li><a href="petrolejove_lampy_007.html">ČÁST PRVNÍ
            LAMPY SVÍTÍ A PROSTÍRÁ SE</a></li>
      </ul>
      <ul>
        <li><a href="petrolejove_lampy_008.html">2</a></li>
      </ul>
      <ul>
        <li><a href="petrolejove_lampy_009.html">3</a></li>
      </ul>
      <ul>
        <li><a href="petrolejove_lampy_010.html">4</a></li>
      </ul>
      <ul>
        <li><a href="petrolejove_lampy_011.html">5</a></li>
      </ul>
      <ul>
        <li><a href="petrolejove_lampy_012.html">6</a></li>
      </ul>
      <ul>
        <li><a href="petrolejove_lampy_013.html">7</a></li>
      </ul>
      <ul>
        <li><a href="petrolejove_lampy_014.html">8</a></li>
      </ul>
      <ul>
        <li><a href="petrolejove_lampy_015.html">9</a></li>
      </ul>
      <ul>
        <li><a href="petrolejove_lampy_016.html">10</a></li>
      </ul>
      <ul>
        <li><a href="petrolejove_lampy_017.html">11</a></li>
      </ul>
      <ul>
        <li><a href="petrolejove_lampy_018.html">12</a></li>
      </ul>
      <ul>
        <li><a href="petrolejove_lampy_019.html">13</a></li>
      </ul>
      <ul>
        <li><a href="petrolejove_lampy_020.html">14</a></li>
      </ul>
      <ul>
        <li><a href="petrolejove_lampy_021.html">15</a></li>
      </ul>
      <ul>
        <li><a href="petrolejove_lampy_022.html">16</a></li>
      </ul>
      <ul>
        <li><a href="petrolejove_lampy_023.html">17</a></li>
      </ul>
      <ul>
        <li><a href="petrolejove_lampy_024.html">18</a></li>
      </ul>
      <ul>
        <li><a href="petrolejove_lampy_025.html">19</a></li>
      </ul>
      <ul>
        <li><a href="petrolejove_lampy_026.html">20</a></li>
      </ul>
      <ul>
        <li><a href="petrolejove_lampy_027.html">21</a></li>
      </ul>
      <ul>
        <li><a href="petrolejove_lampy_028.html">22</a></li>
      </ul>
      <ul>
        <li><a href="petrolejove_lampy_029.html">23</a></li>
      </ul>
      <ul>
        <li><a href="petrolejove_lampy_030.html">24</a></li>
      </ul>
      <ul>
        <li><a href="petrolejove_lampy_031.html">25</a></li>
      </ul>
      <ul>
        <li><a href="petrolejove_lampy_032.html">26</a></li>
      </ul>
      <ul>
        <li><a href="petrolejove_lampy_033.html">27</a></li>
      </ul>
      <ul>
        <li><a href="petrolejove_lampy_034.html">28</a></li>
      </ul>
      <ul>
        <li><a href="petrolejove_lampy_035.html">29</a></li>
      </ul>
      <ul>
        <li><a href="petrolejove_lampy_036.html">30</a></li>
      </ul>
      <ul>
        <li><a href="petrolejove_lampy_037.html">31</a></li>
      </ul>
      <ul>
        <li><a href="petrolejove_lampy_038.html">32</a></li>
      </ul>
      <ul>
        <li><a href="petrolejove_lampy_039.html">33</a></li>
      </ul>
      <ul>
        <li><a href="petrolejove_lampy_040.html">ČÁST DRUHÁ
            SYTÝ U STOLU</a></li>
      </ul>
      <ul>
        <li><a href="petrolejove_lampy_041.html">2</a></li>
      </ul>
      <ul>
        <li><a href="petrolejove_lampy_042.html">3</a></li>
      </ul>
      <ul>
        <li><a href="petrolejove_lampy_043.html">4</a></li>
      </ul>
      <ul>
        <li><a href="petrolejove_lampy_044.html">5</a></li>
      </ul>
      <ul>
        <li><a href="petrolejove_lampy_045.html">6</a></li>
      </ul>
      <ul>
        <li><a href="petrolejove_lampy_046.html">7</a></li>
      </ul>
      <ul>
        <li><a href="petrolejove_lampy_047.html">8</a></li>
      </ul>
      <ul>
        <li><a href="petrolejove_lampy_048.html">9</a></li>
      </ul>
      <ul>
        <li><a href="petrolejove_lampy_049.html">10</a></li>
      </ul>
      <ul>
        <li><a href="petrolejove_lampy_050.html">11</a></li>
      </ul>
      <ul>
        <li><a href="petrolejove_lampy_051.html">12</a></li>
      </ul>
      <ul>
        <li><a href="petrolejove_lampy_052.html">13</a></li>
      </ul>
      <ul>
        <li><a href="petrolejove_lampy_053.html">14</a></li>
      </ul>
      <ul>
        <li><a href="petrolejove_lampy_054.html">15</a></li>
      </ul>
      <ul>
        <li><a href="petrolejove_lampy_055.html">16</a></li>
      </ul>
      <ul>
        <li><a href="petrolejove_lampy_056.html">17</a></li>
      </ul>
      <ul>
        <li><a href="petrolejove_lampy_057.html">18</a></li>
      </ul>
      <ul>
        <li><a href="petrolejove_lampy_058.html">19</a></li>
      </ul>
      <ul>
        <li><a href="petrolejove_lampy_059.html">20</a></li>
      </ul>
      <ul>
        <li><a href="petrolejove_lampy_060.html">21</a></li>
      </ul>
      <ul>
        <li><a href="petrolejove_lampy_061.html">22</a></li>
      </ul>
      <ul>
        <li><a href="petrolejove_lampy_062.html">ČÁST TŘETÍ
            LAMPY ZHASÍNAJÍ</a></li>
      </ul>
      <ul>
        <li><a href="petrolejove_lampy_063.html">2</a></li>
      </ul>
      <ul>
        <li><a href="petrolejove_lampy_064.html">3</a></li>
      </ul>
      <ul>
        <li><a href="petrolejove_lampy_065.html">4</a></li>
      </ul>
      <ul>
        <li><a href="petrolejove_lampy_066.html">5</a></li>
      </ul>
      <ul>
        <li><a href="petrolejove_lampy_067.html">6</a></li>
      </ul>
      <ul>
        <li><a href="petrolejove_lampy_068.html">7</a></li>
      </ul>
      <ul>
        <li><a href="petrolejove_lampy_069.html">8</a></li>
      </ul>
      <ul>
        <li><a href="petrolejove_lampy_070.html">9</a></li>
      </ul>
      <ul>
        <li><a href="petrolejove_lampy_071.html">10</a></li>
      </ul>
      <ul>
        <li><a href="petrolejove_lampy_072.html">11</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./petrolejove_lampy_045.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="1"><span class="idea" data-nb-ref-number="1" id="idea1" data-nb-words="1" data-nb-chars="1">7</span></h1>
        <p class="chunk" data-nb-ref-number="2" data-nb-words="48" data-nb-chars="291"><span class="idea" data-nb-ref-number="2" id="idea2" data-nb-words="48" data-nb-chars="291">Štěpka zjistila, že&nbsp;se&nbsp;octla v&nbsp;romantickém postavení dívky, která má&nbsp;nehodnou lásku a&nbsp;jíž rodiče zbraňují. Nic jí&nbsp;nemohlo víc lahodit, nic jí&nbsp;nemohlo být vítanější. Mít takovou zakázanou lásku v&nbsp;třiceti letech, není-liž pak to&nbsp;nádherné? A&nbsp;ihned se&nbsp;do&nbsp;této sladké a&nbsp;bojovné skutečnosti vžila.</span></p>
        <p class="chunk" data-nb-ref-number="3" data-nb-words="56" data-nb-chars="380"><span class="idea" data-nb-ref-number="3" id="idea3" data-nb-words="56" data-nb-chars="380">Již při obědě, po&nbsp;hejtmanově odchodu, zahájila útok. Držela se&nbsp;jako klíště pochybného předpokladu, že&nbsp;se&nbsp;u&nbsp;Kiliánů dostalo nezasloužené urážky slušnému hostu, který přišel přinejmenším s&nbsp;dobrými úmysly. Stavitel se&nbsp;již dnes vybouřil, teď byl mlčelivý a&nbsp;schlíplý. Byl si&nbsp;asi vědom blížící se&nbsp;neodvratné porážky, a&nbsp;pokud se&nbsp;dalo, oddaloval své podrobení předstíranou nepřístupností.</span></p>
        <p class="chunk" data-nb-ref-number="4" data-nb-words="82" data-nb-chars="455"><span class="idea" data-nb-ref-number="4" id="idea4" data-nb-words="82" data-nb-chars="455">„Jaká ostuda,“ hořekovala, „jestli se&nbsp;o&nbsp;tom bude po&nbsp;městě vypravovat a&nbsp;jistěže bude, co&nbsp;si&nbsp;o&nbsp;nás kdo pomyslí? Když už&nbsp;jsme ho&nbsp;chtěli odmítnout,“ (rozumí se, že&nbsp;jsme nechtěli), „mohlo se&nbsp;to&nbsp;stát vhodnějším způsobem. Ať&nbsp;již kdy udělal, co&nbsp;chtěl a&nbsp;komu chtěl, je&nbsp;to&nbsp;muž, který kdysi něco znamenal. Tak by&nbsp;ho&nbsp;byli nevyhodili ani ve&nbsp;Špitálku. Nemáme být na&nbsp;co&nbsp;hrdí, opravdu! To&nbsp;všechno tatínek. Já&nbsp;se&nbsp;stydím, hrozně se&nbsp;stydím! Měli bychom se&nbsp;mu&nbsp;nějak omluvit.“</span></p>
        <p class="chunk" data-nb-ref-number="5" data-nb-words="56" data-nb-chars="346"><span class="idea" data-nb-ref-number="5" id="idea5" data-nb-words="56" data-nb-chars="346">„Omluvit se&nbsp;–&nbsp;jemu! To&nbsp;tak!“ Stavitel jedl polévku a&nbsp;posupně pofrkával. „Takovému není třeba se&nbsp;omlouvat. Já&nbsp;prošel hezký kus světa, jednal s&nbsp;všelijakými lidmi. Před <em>tímhle</em> se&nbsp;necítím vinen. Má, co&nbsp;zasloužil. Připadal mi&nbsp;jako zloděj. Také to&nbsp;zloděj byl, poněvadž chtěl ukrást peníze. Vyhodil jsem ho. Zloději bych se&nbsp;za&nbsp;vyhození také neomlouval.“</span></p>
        <p class="chunk" data-nb-ref-number="6" data-nb-words="32" data-nb-chars="192"><span class="idea" data-nb-ref-number="6" id="idea6" data-nb-words="32" data-nb-chars="192">Nepěkné zacházení s&nbsp;hostem přikusoval Kilián ještě k&nbsp;pečeni, připíjel je&nbsp;k&nbsp;černé kávě. Když sáhl po&nbsp;novinách, změnila Štěpka taktiku. Obrátila se&nbsp;k&nbsp;matce, jako by&nbsp;otec ani ve&nbsp;světnici neseděl.</span></p>
        <p class="chunk" data-nb-ref-number="7" data-nb-words="118" data-nb-chars="700"><span class="idea" data-nb-ref-number="7" id="idea7" data-nb-words="118" data-nb-chars="700">„Nevím, co&nbsp;mu&nbsp;mám říci, musíš mi, maminko, poradit. Přišel tuze zdvořile. Už&nbsp;dříve se&nbsp;mnou mluvíval náramně zdvořile. Nic mi&nbsp;nenalhával. Řekl všechno tak, jak to&nbsp;je. Povídal, že&nbsp;jestli by&nbsp;se&nbsp;vůbec kdy oženil, oženil by&nbsp;se&nbsp;jedině se&nbsp;mnou.“ (To si&nbsp;ovšem přidala.) „Chtěl jenom prospět rodnému statku. Nepůjde-li to, nu&nbsp;tak, můj ty&nbsp;bože, nešlo to&nbsp;–&nbsp;víc už&nbsp;se&nbsp;nedá dělat. Takový starší zkušený muž není tak bláhový jako nějaký chlapec, aby hned vyznával lásku. Kdyby se&nbsp;byl o&nbsp;něco podobného pokoušel, nebyla bych mu&nbsp;věřila. Jsem přesvědčena, že&nbsp;v&nbsp;jeho návrzích není skryta žádná léčka.“ Truchlivě si&nbsp;povzdychla. „Pavel byl vlastně první nápadník, který se&nbsp;řádně vyslovil. První, považ, po&nbsp;tolika letech!“</span></p>
        <p class="chunk" data-nb-ref-number="8" data-nb-words="26" data-nb-chars="194"><span class="idea" data-nb-ref-number="8" id="idea8" data-nb-words="26" data-nb-chars="194">Anna neodpovídala. V&nbsp;rukou, které se&nbsp;ustavičně potily, žmolila pomačkaný kapesník. Kilián, ukrytý za&nbsp;novinami, napjatě poslouchal, ani nedutal. Chtěl tak zdůraznit naprostou neúčast na&nbsp;poradách.</span></p>
        <p class="chunk" data-nb-ref-number="9" data-nb-words="38" data-nb-chars="228"><span class="idea" data-nb-ref-number="9" id="idea9" data-nb-words="38" data-nb-chars="228">„Jde vlastně jen o&nbsp;to, mám-li či&nbsp;nemám zůstat starou pannou.“ A&nbsp;po krátké přestávce, vyplněné jen škrtáním sirek, jimiž si&nbsp;otec Kilián marně snažil zapálit doutník, dodala: „Vždycky jsem si&nbsp;přála mít muže. Mám hrozně ráda děti.“</span></p>
        <p class="chunk" data-nb-ref-number="10" data-nb-words="34" data-nb-chars="205"><span class="idea" data-nb-ref-number="10" id="idea10" data-nb-words="34" data-nb-chars="205">„Děti, ano, děti,“ zašeptala Anna. Přemýšlela o&nbsp;tom, že&nbsp;se&nbsp;asi sotva kdy dočká radostí babičky. Její čas prchal stejně nenávratně jako Štěpčin. I&nbsp;ona snad ještě mohla pro sebe zachytit cíp lidského štěstí.</span></p>
        <p class="chunk" data-nb-ref-number="11" data-nb-words="128" data-nb-chars="738"><span class="idea" data-nb-ref-number="11" id="idea11" data-nb-words="128" data-nb-chars="738">„Snad přece není z&nbsp;nejhorších,“ uvažovala Štěpka nahlas. „Na vojně se&nbsp;dostal do&nbsp;společnosti nadutých floutků a&nbsp;snažil se&nbsp;jim přizpůsobit. Chtěl s&nbsp;nimi stůj co&nbsp;stůj udržet krok, musil to&nbsp;dělat, jinak by&nbsp;se&nbsp;byl nedostal výš. Byl ctižádostivý, nic víc, a&nbsp;jak by&nbsp;také nebyl? Dopadlo to&nbsp;špatně. Teď má&nbsp;život už&nbsp;nadobro za&nbsp;sebou. Možná, že&nbsp;chce opravdu začít znovu. Věnuje-li všechnu svou snahu a&nbsp;sílu statku, musí Vejrychovsko vzkvétat. Taková síla! Dá&nbsp;se&nbsp;upotřebit k&nbsp;dobrému právě tak jako k&nbsp;zlému. Jde jen o&nbsp;to, aby se&nbsp;o&nbsp;dvůr začal doopravdy zajímat. Snad by&nbsp;v&nbsp;něm dovedla probudit ten zájem dobrá žena. Teď je&nbsp;ještě nedůvěřivý, posměvačný. Kdybych tak jistě věděla, že&nbsp;se&nbsp;změní! Kdybych jistojistě věděla, že&nbsp;já&nbsp;bych byla tou dobrou ženou!“</span></p>
        <p class="chunk" data-nb-ref-number="12" data-nb-words="55" data-nb-chars="309"><span class="idea" data-nb-ref-number="12" id="idea12" data-nb-words="55" data-nb-chars="309">„Pavel,“ rozpomínala se&nbsp;Anna Kiliánová, „prudký chlapec. Těkavý. Mívala jsem ho&nbsp;ráda. Když se&nbsp;na&nbsp;něho podíváš ze&nbsp;strany, shledáš, že&nbsp;se&nbsp;podobá svému otci. Povšimla sis už&nbsp;někdy, jaké má&nbsp;vypouklé čelo? Propadlé skráně a&nbsp;na&nbsp;nich žíly? Zrovna takové skráně a&nbsp;žíly má&nbsp;jeho otec, a&nbsp;ten je&nbsp;zas zdědil po&nbsp;svém otci.“</span></p>
        <p class="chunk" data-nb-ref-number="13" data-nb-words="17" data-nb-chars="103"><span class="idea" data-nb-ref-number="13" id="idea13" data-nb-words="17" data-nb-chars="103">„Ty bys, maminko, nebyla proti němu? Ty&nbsp;bys mi&nbsp;radila, abych ho&nbsp;neodmítala?“ nejistě se&nbsp;zeptala Štěpka.</span></p>
        <p class="chunk" data-nb-ref-number="14" data-nb-words="6" data-nb-chars="48"><span class="idea" data-nb-ref-number="14" id="idea14" data-nb-words="6" data-nb-chars="48">„Ne-ne-ne,“ koktala stařena, „nechci nic radit.“</span></p>
        <p class="chunk" data-nb-ref-number="15" data-nb-words="72" data-nb-chars="372"><span class="idea" data-nb-ref-number="15" id="idea15" data-nb-words="72" data-nb-chars="372">Déle to&nbsp;již Kilián nevydržel, zuřivě praštil novinami o&nbsp;zem, jeho tváře znachověly, nos zmodral. „Nu, a&nbsp;teď už&nbsp;toho mám dost. Víc se&nbsp;o&nbsp;té&nbsp;věci nebude mluvit. Copak já&nbsp;tu&nbsp;už&nbsp;nic neznamenám? Mne se&nbsp;nemá nikdo nač ptát? Ale já&nbsp;o&nbsp;to&nbsp;ani nestojím, já&nbsp;už&nbsp;své řekl a&nbsp;opět to&nbsp;říkám: Nechci. Nedovoluji, aby se&nbsp;ještě dál přemýšlelo o&nbsp;tom, máš-li si&nbsp;ho&nbsp;vzít, či&nbsp;nemáš. Zakazuji to.“</span></p>
        <p class="chunk" data-nb-ref-number="16" data-nb-words="59" data-nb-chars="330"><span class="idea" data-nb-ref-number="16" id="idea16" data-nb-words="59" data-nb-chars="330">Konečně šarvátka! Konečně přímý, zuřivý boj! Nyní půjde do&nbsp;tuhého. Štěpce zaplanuly tváře. Do&nbsp;toho! Do&nbsp;toho! Bude bránit své. Matka je&nbsp;zřejmě na&nbsp;její straně. Už&nbsp;je&nbsp;tu&nbsp;jen otec&nbsp;–&nbsp;haha&nbsp;–&nbsp;však se&nbsp;Štěpka pranic nebojí. Podepřela si&nbsp;boky, v&nbsp;jedné ruce jí&nbsp;visela utěrka na&nbsp;nádobí. Loktem vrazila do&nbsp;židle, pomyje ve&nbsp;škopku se&nbsp;rozvlnily.</span></p>
        <p class="chunk" data-nb-ref-number="17" data-nb-words="50" data-nb-chars="265"><span class="idea" data-nb-ref-number="17" id="idea17" data-nb-words="50" data-nb-chars="265">„Tááák&nbsp;–&nbsp;nechci? Zakazuji? A&nbsp;to&nbsp;je&nbsp;dobré, tatínku. Jde opravdu jen o&nbsp;tebe? Myslím, že&nbsp;také trochu o&nbsp;mne.“ Zvýšila hlas. „Tak ty&nbsp;tedy nechceš. Ale pak mi&nbsp;opatři jiného ženicha. Honem mi&nbsp;ho&nbsp;opatři&nbsp;– teď&nbsp;–&nbsp;hned&nbsp;–&nbsp;na tom místě. Nemám žádného. Nikdy žádného nebudu mít!“</span></p>
        <p class="chunk" data-nb-ref-number="18" data-nb-words="6" data-nb-chars="48"><span class="idea" data-nb-ref-number="18" id="idea18" data-nb-words="6" data-nb-chars="48">„Nežli darebáka, raději žádného,“ odsekl Kilián.</span></p>
        <p class="chunk" data-nb-ref-number="19" data-nb-words="79" data-nb-chars="443"><span class="idea" data-nb-ref-number="19" id="idea19" data-nb-words="79" data-nb-chars="443">„Tatínku, myslíš-li, že&nbsp;je&nbsp;darebák, řekni mi&nbsp;upřímně, kdo na&nbsp;tom má&nbsp;také částečnou vinu? Pamatuji se&nbsp;na&nbsp;den, kdy se&nbsp;dvorský strýc s&nbsp;tebou přišel poradit, má-li či&nbsp;nemá pustit hocha do&nbsp;kadetky. Kdo ho&nbsp;ujišťoval, že&nbsp;vojna je&nbsp;školou života? A&nbsp;pročpak dělal potom Pavel dluhy? Protože chtěl co&nbsp;nejlépe prospívat v&nbsp;té&nbsp;krásné škole života. Možná, že&nbsp;strýc Malina na&nbsp;tvou radu nerad vzpomíná. Možná, že&nbsp;si&nbsp;dokonce myslí, že&nbsp;mu&nbsp;jsi za&nbsp;ni&nbsp;něco dlužen.“</span></p>
        <p class="chunk" data-nb-ref-number="20" data-nb-words="84" data-nb-chars="530"><span class="idea" data-nb-ref-number="20" id="idea20" data-nb-words="84" data-nb-chars="530">Snad to&nbsp;způsobila právě tato Štěpčina slova, ale od&nbsp;té&nbsp;chvíle bylo zřejmé, že&nbsp;Kilián notně zkrotl. Stal se&nbsp;smířlivějším, stal se&nbsp;rozumně uvažujícím tvorem. Kdoví, snad to&nbsp;opravdu způsobil Štěpčin šťastný nápad, připomenout mu&nbsp;tu&nbsp;dávnou, neblahou radu. Spíše však se&nbsp;tímto nenadálým ústupem projevila pravá povaha stavitele Kiliána. Vztekat se, chrlit oheň, dupat, nadávat, ano, ale jen tak dlouho, dokud si&nbsp;ten druhý nepostaví hlavu a&nbsp;také si&nbsp;nedupne. Patrně Štěpka znala otce příliš dobře a&nbsp;počítala s&nbsp;touto jeho slabou stránkou.</span></p>
        <p class="chunk" data-nb-ref-number="21" data-nb-words="54" data-nb-chars="334"><span class="idea" data-nb-ref-number="21" id="idea21" data-nb-words="54" data-nb-chars="334">Nebyl ovšem ještě konec všem rozepřím. Obrat nastal jen v&nbsp;tom, že&nbsp;nyní byl Kilián ochoten o&nbsp;hejtmanově návrhu uvažovat a&nbsp;o&nbsp;něm mluvit. Dálo se&nbsp;to&nbsp;ještě hezkou chvíli způsobem poněkud nepřiměřeným pro rodinu městského hodnostáře, pozdviženými hlasy, ale nakonec to&nbsp;omrzelo oba, otce i&nbsp;dceru, a&nbsp;pokračovali v&nbsp;debatě již daleko klidněji.</span></p>
        <p class="chunk" data-nb-ref-number="22" data-nb-words="34" data-nb-chars="219"><span class="idea" data-nb-ref-number="22" id="idea22" data-nb-words="34" data-nb-chars="219">Otec Kilián probíral věc ze&nbsp;stránky obchodní. Už&nbsp;se&nbsp;mu&nbsp;nezdála tak zcela nesmyslná. Zajištění jmění&nbsp;–&nbsp;inu, ovšem, zajištění jmění by&nbsp;se&nbsp;konečně dalo provést, Štěpka však, bohužel, nerozumí ani zbla polnímu hospodářství.</span></p>
        <p class="chunk" data-nb-ref-number="23" data-nb-words="12" data-nb-chars="92"><span class="idea" data-nb-ref-number="23" id="idea23" data-nb-words="12" data-nb-chars="92">„Že nerozumím?“ vyjekla Štěpka. To&nbsp;arci nebyla nepřekonatelná překážka. „Však budu rozumět!“</span></p>
        <p class="chunk" data-nb-ref-number="24" data-nb-words="16" data-nb-chars="97"><span class="idea" data-nb-ref-number="24" id="idea24" data-nb-words="16" data-nb-chars="97">„Sedláci jsou mazaní, nevěř jim! Nežli se&nbsp;naděješ, stáhnou ti&nbsp;kůži z&nbsp;těla,“ namítal mírně Kilián.</span></p>
        <p class="chunk" data-nb-ref-number="25" data-nb-words="12" data-nb-chars="56"><span class="idea" data-nb-ref-number="25" id="idea25" data-nb-words="12" data-nb-chars="56">„Mně že&nbsp;stáhnou kůži z&nbsp;těla? To&nbsp;bych se&nbsp;na&nbsp;to&nbsp;podívala!“</span></p>
        <p class="chunk" data-nb-ref-number="26" data-nb-words="15" data-nb-chars="95"><span class="idea" data-nb-ref-number="26" id="idea26" data-nb-words="15" data-nb-chars="95">Otec se&nbsp;zahleděl na&nbsp;dceru se&nbsp;starým obdivem. Zkoušel však půdu. Zkoušel, nejsou-li zde slabiny.</span></p>
        <p class="chunk" data-nb-ref-number="27" data-nb-words="15" data-nb-chars="79"><span class="idea" data-nb-ref-number="27" id="idea27" data-nb-words="15" data-nb-chars="79">„Zamiluješ se&nbsp;do&nbsp;něho, jak to&nbsp;ženské umějí, a&nbsp;pak ze&nbsp;sebe necháš tahat peníze.“</span></p>
        <p class="chunk" data-nb-ref-number="28" data-nb-words="9" data-nb-chars="68"><span class="idea" data-nb-ref-number="28" id="idea28" data-nb-words="9" data-nb-chars="68">„Chachacha!“ zařičela Štěpka vyzývavým smíchem. „To mě&nbsp;špatně znáš.“</span></p>
        <p class="chunk" data-nb-ref-number="29" data-nb-words="11" data-nb-chars="79"><span class="idea" data-nb-ref-number="29" id="idea29" data-nb-words="11" data-nb-chars="79">„Nebudu tady věčně, abych nad tebou držel ochrannou ruku,“ dodal melancholicky.</span></p>
        <p class="chunk" data-nb-ref-number="30" data-nb-words="30" data-nb-chars="213"><span class="idea" data-nb-ref-number="30" id="idea30" data-nb-words="30" data-nb-chars="213">„Och, tatínku, drahý tatínku,“ neodolala Štěpka náhlému záchvatu něžnosti. „Však ty&nbsp;zde budeš ještě dlouho, velmi dlouho!“ Objala jeho kostrbatou hlavu svými mocnými pažemi a&nbsp;skropila ji&nbsp;neobvyklými slzami dojetí.</span></p>
        <p class="chunk" data-nb-ref-number="31" data-nb-words="66" data-nb-chars="410"><span class="idea" data-nb-ref-number="31" id="idea31" data-nb-words="66" data-nb-chars="410">Následujícího dne jí&nbsp;jakoby náhodou zastoupil cestu hejtman Malina. Kráčel k&nbsp;ní&nbsp;rozpačitě po&nbsp;náměstí, jako by&nbsp;dlažba byla ze&nbsp;skla, a&nbsp;jeho tvář se&nbsp;ladila tu&nbsp;do&nbsp;komické, tu&nbsp;zas do&nbsp;kyselé grimasy. Když jí&nbsp;podával ruku svým zvláštním způsobem, nedovedla se&nbsp;opanovat a&nbsp;vyklopila mu&nbsp;svou dobrou zprávu dřív, než sestrojil v&nbsp;ústech polo lhostejnou, polo dychtivou otázku po&nbsp;nejnovějších událostech v&nbsp;Kiliánově rodině.</span></p>
        <p class="chunk" data-nb-ref-number="32" data-nb-words="6" data-nb-chars="31"><span class="idea" data-nb-ref-number="32" id="idea32" data-nb-words="6" data-nb-chars="31">„Tak doma by&nbsp;to&nbsp;bylo vyřízeno!“</span></p>
        <p class="chunk" data-nb-ref-number="33" data-nb-words="64" data-nb-chars="370"><span class="idea" data-nb-ref-number="33" id="idea33" data-nb-words="64" data-nb-chars="370">Jeho pohled okamžitě zazářil vítězoslávou. Kníry se&nbsp;hrdě vztyčily. Mohl si&nbsp;to&nbsp;myslit. Byl pořád ještě tím skvělým vojákem, kterému žádná holka neodolá. Mohl si&nbsp;to&nbsp;myslit. Pochybnosti byly zhola zbytečné. Ještě je&nbsp;však třeba zachovat jistou míru. Pokorně sklonil hlavu, zasmál se, podržel její ruku a&nbsp;podíval se&nbsp;na&nbsp;ni&nbsp;zpod čela. „A co&nbsp;ty, Štěpko&nbsp;–&nbsp;co ty&nbsp;–&nbsp;ty bys chtěla?“</span></p>
        <p class="chunk" data-nb-ref-number="34" data-nb-words="24" data-nb-chars="145"><span class="idea" data-nb-ref-number="34" id="idea34" data-nb-words="24" data-nb-chars="145">Přikývla s&nbsp;pokusem o&nbsp;dramatický půvab, s&nbsp;přivřením víček a&nbsp;se&nbsp;sladkým pousmáním, jak by&nbsp;to&nbsp;asi udělala na&nbsp;jevišti v&nbsp;roli osmnáctileté nevěstinky.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./petrolejove_lampy_047.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>