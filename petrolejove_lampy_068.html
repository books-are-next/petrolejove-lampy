<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="7">
    <meta name="apple-mobile-web-app-capable" content="yes">
    <title>7</title>
    <link rel="stylesheet" href="./style/style.min.css" media="screen" integrity="sha256-0HU4DyeVQ9j1CgbQEvEhFsHtFoxn1ab6NeCS4IOAoDA=">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <meta name="order" content="63">
    <link rel="prev" href="./petrolejove_lampy_067.html">
    <link rel="next" href="./petrolejove_lampy_069.html">
    <link rel="self" href="petrolejove_lampy_068.html">
    <meta name="identifier" content="havlicek-petrolejove-lampy-eea02c3">
    <meta name="role" content="chapter">
  </head>
  <body data-nb-words="1306" data-nb-chars="8021" class="nb-role-chapter nb-custom-style">
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./petrolejove_lampy_067.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" id="chunk1" data-nb-words="1" data-nb-chars="1"><span class="idea" data-nb-ref-number="1" id="idea1" data-nb-words="1" data-nb-chars="1">7</span></h1>
        <p class="chunk" data-nb-ref-number="2" id="chunk2" data-nb-words="67" data-nb-chars="417"><span class="idea" data-nb-ref-number="2" id="idea2" data-nb-words="67" data-nb-chars="417">Pavel Malina se&nbsp;neroznemohl po&nbsp;svém bláznivém výletě, nebylo mu&nbsp;dopřáno tak lidsky umřít. Byl Štěpce zachován k&nbsp;starosti i&nbsp;k&nbsp;hrůze. K&nbsp;hrůze i&nbsp;k&nbsp;starosti, neboť Štěpčin den musil být nyní docela jinak rozdělen. Jak? Matka potřebovala její péči a&nbsp;společnost, ale stejně potřeboval její péči a&nbsp;společnost hejtman. Nezbylo než být neustále na&nbsp;nohou. Neustále mezi městečkem a&nbsp;Vejrychovskem. Neustále u&nbsp;těch dvou pacientů.</span></p>
        <p class="chunk" data-nb-ref-number="3" id="chunk3" data-nb-words="16" data-nb-chars="94"><span class="idea" data-nb-ref-number="3" id="idea3" data-nb-words="16" data-nb-chars="94">Štěpka se&nbsp;zmnohonásobila. Nyní měla teprve ukázat, co&nbsp;v&nbsp;ní&nbsp;je. Měla ukázat, co&nbsp;všechno dokáže.</span></p>
        <p class="chunk" data-nb-ref-number="4" id="chunk4" data-nb-words="86" data-nb-chars="551"><span class="idea" data-nb-ref-number="4" id="idea4" data-nb-words="86" data-nb-chars="551">Červen, červenec&nbsp;–&nbsp;jeden druhému nezadal, po&nbsp;deštích nebylo ani památky. Slunce nemilosrdně pálilo. Hospodáři naříkali na&nbsp;suchý rok. Žně se&nbsp;hlásily předčasně. Jan huboval, že&nbsp;je&nbsp;obilí řídké, že&nbsp;budou malé výdělky. Štěpka neumdlévala. Kde se&nbsp;v&nbsp;ní&nbsp;braly ty&nbsp;zázračné zdroje síly a&nbsp;vytrvalosti? Člověk zapřažený do&nbsp;nezvládnutelného díla hledá aspoň, komu by&nbsp;si&nbsp;postěžoval. U&nbsp;koho by&nbsp;si&nbsp;odpočinul. Štěpka od&nbsp;Pavlova útěku Janovi nedůvěřovala. Nemohla si&nbsp;postesknout ani matce, jejíž život zvolna dohasínal, ani tchánovi, který byl již jako pára nad hrncem.</span></p>
        <p class="chunk" data-nb-ref-number="5" id="chunk5" data-nb-words="86" data-nb-chars="552"><span class="idea" data-nb-ref-number="5" id="idea5" data-nb-words="86" data-nb-chars="552">Hejtman byl choromyslný, o&nbsp;tom nemohlo být už&nbsp;žádných pochybností. Nemluvil, jenom blábolil. Nesloužil mu&nbsp;jazyk. Vyjádřit se&nbsp;mu&nbsp;dalo notnou práci. Stal se&nbsp;tím popudlivější. Naštěstí se&nbsp;nemohl pohybovat, jinak by&nbsp;byl nebezpečný. Trpěl však mánií všechno rozbíjet. Musili z&nbsp;jeho blízkosti odstranit všechno, co&nbsp;bylo ze&nbsp;skla nebo z&nbsp;porcelánu. Nezbylo než mu&nbsp;jídlo předkládat v&nbsp;plechových miskách a&nbsp;hrncích. Hrozně se&nbsp;na&nbsp;to&nbsp;zlobil. Tloukl jídelním náčiním, klel, nadával, že&nbsp;se&nbsp;mu&nbsp;je&nbsp;nepodařilo roztřískat. Pustošit, ničit, to&nbsp;byla nyní jeho jediná radost.</span></p>
        <p class="chunk" data-nb-ref-number="6" id="chunk6" data-nb-words="84" data-nb-chars="519"><span class="idea" data-nb-ref-number="6" id="idea6" data-nb-words="84" data-nb-chars="519">K&nbsp;oknu mu&nbsp;postavili postel a&nbsp;stůl, aby je&nbsp;nemohl rozbít. Vzali mu&nbsp;hůl. Jeho šílenství bylo zlomyslné a&nbsp;vynalézavé. V&nbsp;jasnějších chvílích si&nbsp;uvědomoval, že&nbsp;je&nbsp;všem na&nbsp;obtíž. Nesmírně ho&nbsp;to&nbsp;blažilo. Chechtával se&nbsp;po&nbsp;celé hodiny strašlivým, hýkavým smíchem. Ačkoli ho&nbsp;při jídle bedlivě střežili, přece se&nbsp;mu&nbsp;několikrát podařilo hodit svou misku nebo lžíci do&nbsp;okna. Ostré předměty mu&nbsp;nebyly svěřovány, a&nbsp;přece nalezl způsob, jak rozpárat svou svrchnici. Když se&nbsp;mu&nbsp;nějaká neplecha podařila, zmítal se&nbsp;blahem, řičel štěstím.</span></p>
        <p class="chunk" data-nb-ref-number="7" id="chunk7" data-nb-words="99" data-nb-chars="632"><span class="idea" data-nb-ref-number="7" id="idea7" data-nb-words="99" data-nb-chars="632">Ustavičně musil být hlídán. Vždycky mu&nbsp;byl někdo nablízku, aby aspoň naslouchal u&nbsp;dveří nebo nahlížel klíčovou dírkou. Z&nbsp;bývalého úspěšného důstojníka se&nbsp;stal podšitý uličník. Choval se&nbsp;jako zlé, rozmazlené dítě. Umínil si, že&nbsp;nebude chodit na&nbsp;záchod. Štěpka dřela jako pes, celé dny lezla po&nbsp;podlaze, drhla, smýčila. V&nbsp;hejtmanově pokoji byl vzduch k&nbsp;zalknutí. Samozřejmě se&nbsp;všechna ta&nbsp;špinavá práce nemohla žádat od&nbsp;služek. Nebyly by&nbsp;vydržely ani týden v&nbsp;tom proklatém místě. Beztoho na&nbsp;Vejrychovsku žádná dlouho nepobyla. Mnoho práce, samé peskování, ale hlavně strach. Nikdy se&nbsp;nemohlo vědět, čeho je&nbsp;ten strašlivý mrzák schopen.</span></p>
        <p class="chunk" data-nb-ref-number="8" id="chunk8" data-nb-words="95" data-nb-chars="583"><span class="idea" data-nb-ref-number="8" id="idea8" data-nb-words="95" data-nb-chars="583">Hejtmana bylo nutno strojit, mýt, česat. Štěpka se&nbsp;poctivě starala o&nbsp;to&nbsp;zvrhlé nemluvně. Musila být velmi opatrná, aby jí&nbsp;neublížil. Dovedl si&nbsp;své ostré nehty uhájit před stříháním a&nbsp;oháněl se&nbsp;jimi jako šelma drápy. Hotový ďábel! Pil víno z&nbsp;plecháče, jako někdo pije vodu. Otupělý alkoholem byl ještě nesnesitelnější. Jan ho&nbsp;nechtěl ani vidět. „To hnusné zvíře,“ říkával a&nbsp;odplivoval si. Zbavil se&nbsp;tak aspoň povinnosti být také někdy nahoře užitečný. Starého Malinu ovšem nevodili na&nbsp;návštěvu do&nbsp;tohoto páchnoucího doupěte. Byl již tak starý, tak sešlý! Na&nbsp;jaře mu&nbsp;bylo osmdesát let.</span></p>
        <p class="chunk" data-nb-ref-number="9" id="chunk9" data-nb-words="77" data-nb-chars="481"><span class="idea" data-nb-ref-number="9" id="idea9" data-nb-words="77" data-nb-chars="481">Štěpka se&nbsp;nezajímala o&nbsp;to, co&nbsp;se&nbsp;děje v&nbsp;městečku, nezajímala se&nbsp;ani o&nbsp;život kolem sebe. Pohubla. Libovala si, že&nbsp;je&nbsp;štíhlejší a&nbsp;svižnější, že&nbsp;se&nbsp;jí&nbsp;lépe shýbá. V&nbsp;jejích černých, havraních vlasech se&nbsp;objevily stříbrné nitky. Starost? Pravda, byla zdánlivě pořád stejně bodrá, veselá, výbojná a&nbsp;nezlomená, pořád stejně energická, neklesala na&nbsp;duchu, ale uvnitř se&nbsp;počínalo čehosi nedostávat. Ještě nějaký čas tohoto utrpení, ještě trochu málo, a&nbsp;ochabne i&nbsp;její nezdolná životní síla.</span></p>
        <p class="chunk" data-nb-ref-number="10" id="chunk10" data-nb-words="104" data-nb-chars="647"><span class="idea" data-nb-ref-number="10" id="idea10" data-nb-words="104" data-nb-chars="647">Konec července se&nbsp;ohlásil četnými bouřemi. Blesk bil častěji než jiná léta. Hořívalo na&nbsp;několika místech obzoru najednou. Jekot hasičských trubek, odlesk požárů&nbsp;–&nbsp;Štěpka však nevycházela z&nbsp;lhostejnosti ke&nbsp;všemu, co&nbsp;se&nbsp;netýkalo jejích dvou pacientů. Bylo by&nbsp;jí&nbsp;snad jedno, i&nbsp;kdyby byla vzplanula její vlastní stodola, do&nbsp;níž bylo horečně sváženo obilí vždy mezi dvěma bouřemi. Jan se&nbsp;vracíval z&nbsp;pole unaven a&nbsp;zkrušen starostmi. Často byl nespravedlivý, byl to&nbsp;Jan, drsný a&nbsp;sobecký Jan. Měl výhodu, že&nbsp;na&nbsp;něm byla Štěpka závislá, směl si&nbsp;něco dovolit, mohl si&nbsp;dupnout. Nikdy neměl mnoho pochopení pro trápení druhého, soucitem se&nbsp;příliš nezatěžoval.</span></p>
        <p class="chunk" data-nb-ref-number="11" id="chunk11" data-nb-words="16" data-nb-chars="91"><span class="idea" data-nb-ref-number="11" id="idea11" data-nb-words="16" data-nb-chars="91">„Musíš si&nbsp;také trochu hledět hospodářství. Je&nbsp;toho na&nbsp;mne mnoho! Praštím s&nbsp;tím, to&nbsp;udělám!“</span></p>
        <p class="chunk" data-nb-ref-number="12" id="chunk12" data-nb-words="70" data-nb-chars="405"><span class="idea" data-nb-ref-number="12" id="idea12" data-nb-words="70" data-nb-chars="405">„Je toho na&nbsp;tebe mnoho?“ Štěpčina ústa ozdobil úsměv bezmála krásný. „Chudáku Jene, je&nbsp;toho na&nbsp;tebe mnoho?“ Nechtěla se&nbsp;mu&nbsp;tím posmívat. Byla by&nbsp;mu&nbsp;mohla říci něco o&nbsp;vlastní námaze, něco o&nbsp;vlastním tělesném i&nbsp;duševním vyčerpání, ale neřekla. Otec Kilián býval také kavalír, dovedl zatnout zuby a&nbsp;snést křivdu bez hlesu, byl příliš hrdý na&nbsp;to, aby se&nbsp;hájil. Štěpka se&nbsp;mu&nbsp;podobala v&nbsp;těchto měsících utrpení.</span></p>
        <p class="chunk" data-nb-ref-number="13" id="chunk13" data-nb-words="116" data-nb-chars="702"><span class="idea" data-nb-ref-number="13" id="idea13" data-nb-words="116" data-nb-chars="702">Posledního srpna Anna tiše skonala v&nbsp;Štěpčině náruči. Štěpka shledala s&nbsp;úžasem, že&nbsp;je&nbsp;teď na&nbsp;světě nadobro sama. Pochopila celou propast své siroby, která ji&nbsp;postihla v&nbsp;nejtěžší době jejího života. Velmi se&nbsp;však změnila od&nbsp;otcovy smrti. Nelamentovala, nelíbala chladnoucí skráně jako tenkrát. Neštěstí jí&nbsp;už&nbsp;nebylo tak cizí, nabyla zkušenosti, že&nbsp;jsou pitvornější rány osudu, než je&nbsp;žal a&nbsp;ztráta, naučila se&nbsp;brát všechno tak, jak to&nbsp;přichází. Ano, Štěpka se&nbsp;velmi změnila! Stala se&nbsp;praktickou a&nbsp;rozšafnou i&nbsp;v&nbsp;bolesti. Sama ustrojila mrtvou do&nbsp;rakve, ten ubohý uzlíček kostí, na&nbsp;kterém snad nebyl již ani gram masa, a&nbsp;pak sama kráčela za&nbsp;rakví&nbsp;–&nbsp;opět zbytečnou oklikou po&nbsp;náměstí. Tentokrát bez manžela.</span></p>
        <p class="chunk" data-nb-ref-number="14" id="chunk14" data-nb-words="28" data-nb-chars="185"><span class="idea" data-nb-ref-number="14" id="idea14" data-nb-words="28" data-nb-chars="185">Druhý kamenný obdélník v&nbsp;Kiliánově hrobce byl vyzdvižen a&nbsp;zalit, na&nbsp;druhé polovině dlažby byly rozžaty svíce. Manželé spali svorně vedle sebe. Hejtman ještě tentokrát vyhrál svůj závod.</span></p>
        <p class="chunk" data-nb-ref-number="15" id="chunk15" data-nb-words="47" data-nb-chars="301"><span class="idea" data-nb-ref-number="15" id="idea15" data-nb-words="47" data-nb-chars="301">Štěpce se&nbsp;skoro ulevilo. Ubylo jí&nbsp;mnoho běhání, polovina práce a&nbsp;starostí. Nebylo již zapotřebí chodit z&nbsp;jednoho místa na&nbsp;druhé, věnovat se&nbsp;dvěma nehybným ubožákům zároveň. Přece jen měla nyní trochu víc času. Bohužel, musila téměř všechen ten získaný čas věnovat Pavlovi. Pavlovi, své domácí příšeře.</span></p>
        <p class="chunk" data-nb-ref-number="16" id="chunk16" data-nb-words="52" data-nb-chars="315"><span class="idea" data-nb-ref-number="16" id="idea16" data-nb-words="52" data-nb-chars="315">Hejtman přijal zprávu o&nbsp;úmrtí své tchyně se&nbsp;záhadným úšklebkem. Po&nbsp;jistou dobu Štěpka vůbec nevěděla, zdali jí&nbsp;porozuměl. Později seznala, že&nbsp;jí&nbsp;rozuměl náramně dobře. Snad se&nbsp;vjemy a&nbsp;obrazy spřádaly v&nbsp;jeho hnilobném mozku v&nbsp;myšlenky a&nbsp;úvahy až&nbsp;za&nbsp;jistou dobu. Uvědomování bylo u&nbsp;něho asi velmi zdlouhavým procesem.</span></p>
        <p class="chunk" data-nb-ref-number="17" id="chunk17" data-nb-words="44" data-nb-chars="236"><span class="idea" data-nb-ref-number="17" id="idea17" data-nb-words="44" data-nb-chars="236">„Mrtvý&nbsp;–&nbsp;mrtvá,“ počal jednoho dne slabikovat těžkým jazykem. „I ty&nbsp;mrtvá, Štěpko&nbsp;–&nbsp;dřív než já&nbsp;–&nbsp;já zůstanu! Ta&nbsp;stará rachota zavřela oči&nbsp;–&nbsp;hle&nbsp;–&nbsp;já nesmrtelný. Já&nbsp;ještě koukám&nbsp;–&nbsp;takhle!“ Vykulil oči a&nbsp;otevřel ústa. „Já živý&nbsp;–&nbsp;takhle!“</span></p>
        <p class="chunk" data-nb-ref-number="18" id="chunk18" data-nb-words="90" data-nb-chars="573"><span class="idea" data-nb-ref-number="18" id="idea18" data-nb-words="90" data-nb-chars="573">Štěpka snášela pokorně všechna příkoří, která jí&nbsp;působil, od&nbsp;rána do&nbsp;noci se&nbsp;plahočila po&nbsp;podlaze a&nbsp;poklízela jeho nečistoty, trpěla mlčky rozbíjení nádobí a&nbsp;ničení bytu, ať&nbsp;je&nbsp;prováděl plecháči, úlomky střepů, lžicí nebo poleny, avšak urážku, cynickou urážku své drahé, mrtvé maminky snést nedovedla. Rozpřáhla se&nbsp;a&nbsp;udeřila. Hejtman ztichl. Hleděl na&nbsp;ni&nbsp;vyděšeně kalnýma očima. Přišlo jí&nbsp;ho&nbsp;líto. Když však začal podruhé se&nbsp;svými děsnými vtipy, postačilo mu&nbsp;jen pohrozit. Štěpka si&nbsp;to&nbsp;zapamatovala. Pochopila, že&nbsp;její moc nad ním má&nbsp;být nadále podepřena fyzickou převahou.</span></p>
        <p class="chunk" data-nb-ref-number="19" id="chunk19" data-nb-words="64" data-nb-chars="347"><span class="idea" data-nb-ref-number="19" id="idea19" data-nb-words="64" data-nb-chars="347">Byla také jen člověk, ubohá Štěpka, byla jen prostý, uštvaný člověk, první zvednutí ruky k&nbsp;ráně ji&nbsp;svedlo. Byla již víc než syta toho věčného posluhování. Měla už&nbsp;také právo na&nbsp;trochu klidu. Začala hejtmana odvykat jeho nepěkným zvykům&nbsp;–&nbsp;bitím. Kdysi&nbsp;– jednou&nbsp;–&nbsp;dal se&nbsp;do&nbsp;pláče. Sedla si&nbsp;na&nbsp;zem u&nbsp;jeho nohou a&nbsp;plakala s&nbsp;ním. Plakala pro tak mnohé.</span></p>
        <p class="chunk" data-nb-ref-number="20" id="chunk20" data-nb-words="64" data-nb-chars="389"><span class="idea" data-nb-ref-number="20" id="idea20" data-nb-words="64" data-nb-chars="389">Později, když na&nbsp;toto období vzpomínala, nebyla si&nbsp;jista, zdali se&nbsp;jí&nbsp;to&nbsp;všechno přihodilo doopravdy, nebo zda se&nbsp;jí&nbsp;to&nbsp;jen zdálo. Její sny byly zrovna tak vzrušující jako každodenní shon. Celé dny trávila u&nbsp;šíleného muže&nbsp;–&nbsp;připadala si&nbsp;už&nbsp;také napolo bláznivá. Naštěstí to&nbsp;všechno trvalo jen krátký čas. Události měly neobyčejně rychlý spád. Bylo je&nbsp;obtížné zaznamenávat ve&nbsp;zmučené hlavě.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./petrolejove_lampy_069.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-x5EUMx3hhXwlnmb8jNuT80IFyXbfgPpvQLiBBlogboo="></script>
  </body>
</html>