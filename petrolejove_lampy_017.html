<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="11">
    <meta name="apple-mobile-web-app-capable" content="yes">
    <title>11</title>
    <link rel="stylesheet" href="./style/style.min.css" media="screen" integrity="sha256-B3gLD3ahhzhEdo6UinammBwydemN1LIOKCNUgIhBIno=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="/assets/favicon.ico">
    <link rel="icon" type="image/png" sizes="16x16" href="/assets/favicon-16x16.png">
    <link rel="icon" type="image/png" sizes="32x32" href="/assets/favicon-32x32.png">
    <link rel="icon" type="image/png" sizes="48x48" href="/assets/favicon-48x48.png">
    <link rel="manifest" href="/assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Jaroslav Havlíček: Petrolejové lampy">
    <link rel="apple-touch-icon" sizes="57x57" href="/assets/apple-touch-icon-57x57.png">
    <link rel="apple-touch-icon" sizes="60x60" href="/assets/apple-touch-icon-60x60.png">
    <link rel="apple-touch-icon" sizes="72x72" href="/assets/apple-touch-icon-72x72.png">
    <link rel="apple-touch-icon" sizes="76x76" href="/assets/apple-touch-icon-76x76.png">
    <link rel="apple-touch-icon" sizes="114x114" href="/assets/apple-touch-icon-114x114.png">
    <link rel="apple-touch-icon" sizes="120x120" href="/assets/apple-touch-icon-120x120.png">
    <link rel="apple-touch-icon" sizes="144x144" href="/assets/apple-touch-icon-144x144.png">
    <link rel="apple-touch-icon" sizes="152x152" href="/assets/apple-touch-icon-152x152.png">
    <link rel="apple-touch-icon" sizes="167x167" href="/assets/apple-touch-icon-167x167.png">
    <link rel="apple-touch-icon" sizes="180x180" href="/assets/apple-touch-icon-180x180.png">
    <link rel="apple-touch-icon" sizes="1024x1024" href="/assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Petrolejové lampy">
    <meta property="og:title" content="Petrolejové lampy">
    <meta property="og:type" content="book">
    <meta property="og:book:author" content="Jaroslav Havlíček">
    <meta property="twitter:title" content="Jaroslav Havlíček: Petrolejové lampy">
    <meta property="og:image" content="/assets/cover-1200x620.png">
    <meta property="twitter:image" content="/assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./petrolejove_lampy_016.html">
    <link rel="next" href="./petrolejove_lampy_018.html">
    <meta name="nb-order" content="11">
    <link rel="self" href="petrolejove_lampy_017.html">
    <meta name="nb-identifier" content="havlicek-petrolejove-lampy-8ab484a">
    <meta name="nb-role" content="chapter">
  </head>
  <body class="nb-role-chapter nb-custom-style" data-nb-words="1078" data-nb-chars="7020">
    <nav role="doc-toc">
      <li><a href="petrolejove_lampy_007.html">ČÁST PRVNÍ
          LAMPY SVÍTÍ A PROSTÍRÁ SE</a></li>
      <li><a href="petrolejove_lampy_008.html">2</a></li>
      <li><a href="petrolejove_lampy_009.html">3</a></li>
      <li><a href="petrolejove_lampy_010.html">4</a></li>
      <li><a href="petrolejove_lampy_011.html">5</a></li>
      <li><a href="petrolejove_lampy_012.html">6</a></li>
      <li><a href="petrolejove_lampy_013.html">7</a></li>
      <li><a href="petrolejove_lampy_014.html">8</a></li>
      <li><a href="petrolejove_lampy_015.html">9</a></li>
      <li><a href="petrolejove_lampy_016.html">10</a></li>
      <li><a href="petrolejove_lampy_017.html">11</a></li>
      <li><a href="petrolejove_lampy_018.html">12</a></li>
      <li><a href="petrolejove_lampy_019.html">13</a></li>
      <li><a href="petrolejove_lampy_020.html">14</a></li>
      <li><a href="petrolejove_lampy_021.html">15</a></li>
      <li><a href="petrolejove_lampy_022.html">16</a></li>
      <li><a href="petrolejove_lampy_023.html">17</a></li>
      <li><a href="petrolejove_lampy_024.html">18</a></li>
      <li><a href="petrolejove_lampy_025.html">19</a></li>
      <li><a href="petrolejove_lampy_026.html">20</a></li>
      <li><a href="petrolejove_lampy_027.html">21</a></li>
      <li><a href="petrolejove_lampy_028.html">22</a></li>
      <li><a href="petrolejove_lampy_029.html">23</a></li>
      <li><a href="petrolejove_lampy_030.html">24</a></li>
      <li><a href="petrolejove_lampy_031.html">25</a></li>
      <li><a href="petrolejove_lampy_032.html">26</a></li>
      <li><a href="petrolejove_lampy_033.html">27</a></li>
      <li><a href="petrolejove_lampy_034.html">28</a></li>
      <li><a href="petrolejove_lampy_035.html">29</a></li>
      <li><a href="petrolejove_lampy_036.html">30</a></li>
      <li><a href="petrolejove_lampy_037.html">31</a></li>
      <li><a href="petrolejove_lampy_038.html">32</a></li>
      <li><a href="petrolejove_lampy_039.html">33</a></li>
      <li><a href="petrolejove_lampy_040.html">ČÁST DRUHÁ
          SYTÝ U STOLU</a></li>
      <li><a href="petrolejove_lampy_041.html">2</a></li>
      <li><a href="petrolejove_lampy_042.html">3</a></li>
      <li><a href="petrolejove_lampy_043.html">4</a></li>
      <li><a href="petrolejove_lampy_044.html">5</a></li>
      <li><a href="petrolejove_lampy_045.html">6</a></li>
      <li><a href="petrolejove_lampy_046.html">7</a></li>
      <li><a href="petrolejove_lampy_047.html">8</a></li>
      <li><a href="petrolejove_lampy_048.html">9</a></li>
      <li><a href="petrolejove_lampy_049.html">10</a></li>
      <li><a href="petrolejove_lampy_050.html">11</a></li>
      <li><a href="petrolejove_lampy_051.html">12</a></li>
      <li><a href="petrolejove_lampy_052.html">13</a></li>
      <li><a href="petrolejove_lampy_053.html">14</a></li>
      <li><a href="petrolejove_lampy_054.html">15</a></li>
      <li><a href="petrolejove_lampy_055.html">16</a></li>
      <li><a href="petrolejove_lampy_056.html">17</a></li>
      <li><a href="petrolejove_lampy_057.html">18</a></li>
      <li><a href="petrolejove_lampy_058.html">19</a></li>
      <li><a href="petrolejove_lampy_059.html">20</a></li>
      <li><a href="petrolejove_lampy_060.html">21</a></li>
      <li><a href="petrolejove_lampy_061.html">22</a></li>
      <li><a href="petrolejove_lampy_062.html">ČÁST TŘETÍ
          LAMPY ZHASÍNAJÍ</a></li>
      <li><a href="petrolejove_lampy_063.html">2</a></li>
      <li><a href="petrolejove_lampy_064.html">3</a></li>
      <li><a href="petrolejove_lampy_065.html">4</a></li>
      <li><a href="petrolejove_lampy_066.html">5</a></li>
      <li><a href="petrolejove_lampy_067.html">6</a></li>
      <li><a href="petrolejove_lampy_068.html">7</a></li>
      <li><a href="petrolejove_lampy_069.html">8</a></li>
      <li><a href="petrolejove_lampy_070.html">9</a></li>
      <li><a href="petrolejove_lampy_071.html">10</a></li>
      <li><a href="petrolejove_lampy_072.html">11</a></li>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./petrolejove_lampy_016.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="2"><span class="idea" data-nb-ref-number="1" id="idea1" data-nb-words="1" data-nb-chars="2">11</span></h1>
        <p class="chunk" data-nb-ref-number="2" data-nb-words="42" data-nb-chars="248"><span class="idea" data-nb-ref-number="2" id="idea2" data-nb-words="42" data-nb-chars="248">Štěpka neměla doma celkem nic na&nbsp;práci, povalovala se&nbsp;po&nbsp;pohovkách, snila u&nbsp;okna s&nbsp;nosem přitisknutým na&nbsp;sklo. Anně Kiliánové se&nbsp;to&nbsp;nelíbilo. Tak veliká holka má&nbsp;už&nbsp;také něco dělat! Uložila jí&nbsp;ruční práce. Štěpka musila matku doprovázet do&nbsp;kostela.</span></p>
        <p class="chunk" data-nb-ref-number="3" data-nb-words="66" data-nb-chars="404"><span class="idea" data-nb-ref-number="3" id="idea3" data-nb-words="66" data-nb-chars="404">Vlastně to&nbsp;všechno bylo jen pouhé nedorozumění. Považovali ji&nbsp;za&nbsp;dospělou, a&nbsp;ona zatím jen vypadala, jako by&nbsp;byla dospělá. V&nbsp;dvanácti letech měla již jakési boky a&nbsp;zřetelně se&nbsp;rýsující ňadra. V&nbsp;podstatě to&nbsp;byl jen přebytečný tuk, ale co&nbsp;naplat, její postava byla postavou šestnáctileté. Za&nbsp;starých časů pracovaly již šestnáctileté dívky pilně na&nbsp;své výbavě. Dobrá, Štěpka se&nbsp;tedy musila pustit do&nbsp;výbavy.</span></p>
        <p class="chunk" data-nb-ref-number="4" data-nb-words="77" data-nb-chars="543"><span class="idea" data-nb-ref-number="4" id="idea4" data-nb-words="77" data-nb-chars="543">Vyšívání, šití ani pletení si&nbsp;nikdy neoblíbila. Chození do&nbsp;kostela měla o&nbsp;něco raději. Obzvlášť ji&nbsp;upoutala májová požehnání. Bylo to&nbsp;vlastně docela příjemné, sedět pohodlně v&nbsp;kostelní lavici, na&nbsp;nic nemyslit, dívat se&nbsp;na&nbsp;osvětlený oltář, ozdobený papírovými květinami, poslouchat cinkání zvonečků a&nbsp;sborový zpěv. Na&nbsp;těchto mariánských pobožnostech bylo cosi svěžího, sladkého, daleko půvabnějšího než na&nbsp;ostatních bohoslužbách. Štěpce to&nbsp;připadalo jako veselá, ryze ženská slavnost před soškou s&nbsp;líbezným obličejem, vystrojenou jako do&nbsp;plesu.</span></p>
        <p class="chunk" data-nb-ref-number="5" data-nb-words="102" data-nb-chars="660"><span class="idea" data-nb-ref-number="5" id="idea5" data-nb-words="102" data-nb-chars="660">Květen však skončil a&nbsp;Anna vodila Štěpku dál do&nbsp;prázdného kostela, mezi posmrkávající žebračky. Jejich osiřelé kroky duněly na&nbsp;dlažbě tesklivými ozvěnami. Štěpka se&nbsp;začala zdravě a&nbsp;upřímně nudit, nuda se&nbsp;brzy proměnila v&nbsp;nechuť. Pod přísnými postavami svatých, pod bolestnými tvářemi mučedníků, bez jásavého světla, bez hudby a&nbsp;zpěvu bylo obtížno snít. Ustavičné drmolení modliteb&nbsp;–&nbsp;Štěpka toho už&nbsp;byla syta. Den ze&nbsp;dne kostel, to&nbsp;není poezie, to&nbsp;je&nbsp;zoufalá robota, dobrá leda pro staré babky, které si&nbsp;chtějí vyšlapat stupínky do&nbsp;nebe. Štěpka byla příliš tlustá, příliš pozemská, aby se&nbsp;byla mohla trvale vznítit duchovností nebo dokonce bezduchou nábožností.</span></p>
        <p class="chunk" data-nb-ref-number="6" data-nb-words="120" data-nb-chars="801"><span class="idea" data-nb-ref-number="6" id="idea6" data-nb-words="120" data-nb-chars="801">Štěpka měla tuze daleko do&nbsp;svatosti. Byla v&nbsp;pravém slova smyslu pohanská. V&nbsp;jilemnickém kostele visí nad hlavním oltářem obraz umučení svatého Vavřince. Svatý Vavřinec byl potupně upečen. Mučitelé, pohané, přihlížejí k&nbsp;popravě cynicky, se&nbsp;zvrhlou zvědavostí. Jejich zvrhlost a&nbsp;cynismus jsou vyjádřeny velkými břichy a&nbsp;odulými tvářemi. Na&nbsp;plachtě, vlečené vrahy, leží průhledně bílý, slaboučký světec a&nbsp;úpěnlivě vztahuje paže k&nbsp;nebesům. Z&nbsp;obrazu je&nbsp;patrno, že&nbsp;se&nbsp;pohanstvo, živící svého ducha nečistým prachem země, vyznačuje tělesnou vahou a&nbsp;otylostí. Představuji si&nbsp;Štěpku přesně podle tohoto námětu&nbsp;–&nbsp;pohanskou celým svým vzezřením. Jsem přesvědčen, že&nbsp;by&nbsp;byla dovedla bledničkovitého mladíka s&nbsp;očima obrácenýma v&nbsp;sloup zrovna tak lhostejně a&nbsp;ďábelsky mučit jen z&nbsp;pouhého odporu k&nbsp;slabosti a&nbsp;pokoře.</span></p>
        <p class="chunk" data-nb-ref-number="7" data-nb-words="78" data-nb-chars="483"><span class="idea" data-nb-ref-number="7" id="idea7" data-nb-words="78" data-nb-chars="483">Kostel matky Kiliánové nevychoval Štěpku k&nbsp;zbožnosti. Byl to&nbsp;asi hřích jejího masa, který jí&nbsp;nedal vstoupit do&nbsp;stavu milosti. Chodila-li v&nbsp;pozdějších letech provdaná Štěpka pilně do&nbsp;kostela, činila tak jen jako důstojná dáma, která ví, co&nbsp;se&nbsp;sluší a&nbsp;patří. Její pohanský duch tam patrně uvažoval o&nbsp;příštích osevech, zaměstnával se&nbsp;telením krav a&nbsp;potížemi s&nbsp;čeledí, zatímco si&nbsp;její oči lhostejně prohlížely světce a&nbsp;světice boží, jako by&nbsp;asi hleděly na&nbsp;blázny, oddávající se&nbsp;lenošení.</span></p>
        <p class="chunk" data-nb-ref-number="8" data-nb-words="112" data-nb-chars="684"><span class="idea" data-nb-ref-number="8" id="idea8" data-nb-words="112" data-nb-chars="684">Ve&nbsp;škole šlo to&nbsp;Štěpce rok od&nbsp;roku hůř. Jak dospívala, učení se&nbsp;jí&nbsp;stále více protivilo. Jednotvárný hlas učitelův ji&nbsp;sváděl k&nbsp;spánku, způsobnost ostatních ji&nbsp;ponoukala k&nbsp;nezpůsobnosti. Nebyla z&nbsp;těch, kteří mají slabou hlavu a&nbsp;nedovedou se&nbsp;ničemu naučit, byla z&nbsp;těch horších, kteří se&nbsp;učit vůbec nechtějí. Tehdy ovšem nebylo v&nbsp;malých městech ještě ani řeči o&nbsp;tom, že&nbsp;by&nbsp;se&nbsp;dívky mohly stát také něčím jiným než hospodyňkami a&nbsp;paničkami, matkami svých dětí, žádná z&nbsp;nich nešla na&nbsp;studie. Kiliánovi také neměli se&nbsp;Štěpkou zvláštní plány, přesto však jim její podprůměrná vysvědčení působila zklamání. Prospívat ve&nbsp;škole nemělo pro dívku praktický význam, bylo však věcí společenské cti.</span></p>
        <p class="chunk" data-nb-ref-number="9" data-nb-words="55" data-nb-chars="395"><span class="idea" data-nb-ref-number="9" id="idea9" data-nb-words="55" data-nb-chars="395">Nenáviděné učení, nenáviděné matčino modlářství, pobledlý ráj dvora, dětství přesazené z&nbsp;domku do&nbsp;činžáku, nedostatek upřímných přítelkyň, to&nbsp;všechno jednou musilo dozrát k&nbsp;jakémusi výsledku. Stalo se, co&nbsp;se&nbsp;dalo očekávat: dorůstala v&nbsp;průměrnou, ale přepjatou maloměstskou slečinku. Chlapecké mravy byly ty&nbsp;tam, obhroublé výrazy v&nbsp;řeči se&nbsp;vyskytovaly řidčeji, Anna Kiliánová mohla být spokojena.</span></p>
        <p class="chunk" data-nb-ref-number="10" data-nb-words="181" data-nb-chars="1137"><span class="idea" data-nb-ref-number="10" id="idea10" data-nb-words="181" data-nb-chars="1137">Také byla. Měla ji&nbsp;teď vlastně pořád jen doma, na&nbsp;očích, a&nbsp;tak si&nbsp;začala všímat jejího ústrojí. Nebylo to&nbsp;ani jinak možné, děvče, které dostávalo tak překypující tvary, se&nbsp;musilo také vhodně oblékat. Vzrůstající blahobyt musil být něčím vyjádřen. Štěpka nemohla chodit s&nbsp;matkou bosa, jako kdysi běhávala po&nbsp;Vejrychovsku, v&nbsp;potrhaných, usmolených šatech, poněvadž pěkných bylo k&nbsp;jejím uličnickým hrám škoda. Dbali o&nbsp;ni, nabádali ji, aby o&nbsp;sebe dbala. Nebylo jí&nbsp;to&nbsp;proti mysli, mladé děvče má&nbsp;vždycky vyvinutý smysl pro hezké šaty, pro mnoho šatů, vždycky mu&nbsp;lichotí, může-li ostatní svým zjevem předčit. Štěpka začínala stávat zvědavě před zrcadlem, pátrala v&nbsp;svém obličeji, zkoumala svou postavu. Tvář ani postava ji&nbsp;neuspokojovaly, nezdálo se&nbsp;jí, že&nbsp;by&nbsp;to&nbsp;červenolící stvoření s&nbsp;vyvalenýma očima a&nbsp;s&nbsp;hrubými, mastnými vlasy, které před sebou viděla, mohlo být pokládáno za&nbsp;půvabné. Šaty ji&nbsp;s&nbsp;jejími nedostatky usmiřovaly. Co&nbsp;ji&nbsp;dřív vůbec nezajímalo, co&nbsp;jí&nbsp;ještě před rokem bývalo doma bezvýsledně vnucováno, přijímala nyní ne-li s&nbsp;nadšením, tedy aspoň ochotně. Pochopila, že&nbsp;dobře se&nbsp;šatit je&nbsp;nezbytností, bez níž se&nbsp;není možno obejít.</span></p>
        <p class="chunk" data-nb-ref-number="11" data-nb-words="72" data-nb-chars="472"><span class="idea" data-nb-ref-number="11" id="idea11" data-nb-words="72" data-nb-chars="472">Štěpka nebyla tak svérázná ani přemýšlivá, aby dovedla rozlišit vkus od&nbsp;nevkusu, aby vystihla rozdíl mezi slušným oblečením a&nbsp;naparáděností. Snad to&nbsp;bylo tím, že&nbsp;úděl dospívání ji&nbsp;stihl předčasně. Brala, co&nbsp;jí&nbsp;nabízeli, nechávala se&nbsp;unášet povrchem a&nbsp;přepychem, barvitostí a&nbsp;leskem. Matka byla jen selská žena, navyklá obdivovat se&nbsp;všemu, co&nbsp;čpělo bohatstvím, otec bývalý zedník, který se&nbsp;domohl význačného postavení. Štěpka, dítě obou, dorůstala v&nbsp;dívku bez špetky vkusu.</span></p>
        <p class="chunk" data-nb-ref-number="12" data-nb-words="55" data-nb-chars="420"><span class="idea" data-nb-ref-number="12" id="idea12" data-nb-words="55" data-nb-chars="420">Kamarádky, matky kamarádek, všechna ta&nbsp;fintící se, klevetivá havěť&nbsp;–&nbsp;celé maloměstské prostředí svádělo k&nbsp;napodobování, lákalo k&nbsp;závodění. Vyniknout! Předstihnout! Stuhy, krajkovina, korály, sametky, jarmareční šperky&nbsp;–&nbsp;Štěpčino směšné bohatství rostlo. Poněvadž měla sklon k&nbsp;přehánění, stala se&nbsp;nejvýstředněji oblékanou dívkou v&nbsp;městečku. Nejnevkusnější ze&nbsp;všech. Alespoň nad svým okolím také jednou doopravdy vynikala.</span></p>
        <p class="chunk" data-nb-ref-number="13" data-nb-words="75" data-nb-chars="501"><span class="idea" data-nb-ref-number="13" id="idea13" data-nb-words="75" data-nb-chars="501">Když se&nbsp;sotva čtrnáctiletá školačka Štěpka ukázala poprvé na&nbsp;městském korze pod radnicí v&nbsp;klobouku dospělé ženy, hrajícím všemi barvami, s&nbsp;dlouhými sukněmi, přilehlými k&nbsp;jejím tlustým lýtkům, se&nbsp;smaragdově zeleným slunečníkem a&nbsp;s&nbsp;těžkými zlatými náušnicemi, způsobila poprask. Nesla se&nbsp;po&nbsp;boku Anny Kiliánové pyšně jako pávice. Městečko věru nevědělo, předvádí-li se&nbsp;mu&nbsp;zde nejnovější dětská móda, či&nbsp;je-li to&nbsp;spíš nesmyslný nápad potřeštěné dívčí hlavičky a&nbsp;slepota nábožné a&nbsp;ne&nbsp;právě důvtipné matky.</span></p>
        <p class="chunk" data-nb-ref-number="14" data-nb-words="42" data-nb-chars="270"><span class="idea" data-nb-ref-number="14" id="idea14" data-nb-words="42" data-nb-chars="270">Stavitel Kilián byl vznešeným zjevem své dcery tak oslněn, že&nbsp;ji&nbsp;dal v&nbsp;tomto podivném úboru vyfotografovat. Podobizna visela po&nbsp;celé čtvrtstoletí ve&nbsp;výkladní skříni fotografa Kubáta na&nbsp;rohu náměstí a&nbsp;dočkala se&nbsp;zežloutlá, světel i&nbsp;stínů zbavená, i&nbsp;mých klukovských časů.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./petrolejove_lampy_018.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-RMBVqNwEzDcW++9jVyEQGMfdJYxexV/VkBR4VdP8m8I="></script>
  </body>
</html>