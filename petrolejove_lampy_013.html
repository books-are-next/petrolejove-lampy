<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="7">
    <meta name="apple-mobile-web-app-capable" content="yes">
    <title>7</title>
    <link rel="stylesheet" href="./style/style.min.css" media="screen" integrity="sha256-bkYAKKbty6Urm53n6a6CsGXteoeLa0H0lTaDh1TpOAQ=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./petrolejove_lampy_012.html">
    <link rel="next" href="./petrolejove_lampy_014.html">
    <meta name="nb-order" content="7">
    <link rel="self" href="petrolejove_lampy_013.html">
    <meta name="nb-identifier" content="havlicek-petrolejove-lampy-b06a100">
    <meta name="nb-role" content="chapter">
  </head>
  <body class="nb-role-chapter nb-custom-style" data-nb-words="1161" data-nb-chars="7275">
    <nav role="doc-toc">
      <li><a href="petrolejove_lampy_007.html">ČÁST PRVNÍ
          LAMPY SVÍTÍ A PROSTÍRÁ SE</a></li>
      <li><a href="petrolejove_lampy_008.html">2</a></li>
      <li><a href="petrolejove_lampy_009.html">3</a></li>
      <li><a href="petrolejove_lampy_010.html">4</a></li>
      <li><a href="petrolejove_lampy_011.html">5</a></li>
      <li><a href="petrolejove_lampy_012.html">6</a></li>
      <li><a href="petrolejove_lampy_013.html">7</a></li>
      <li><a href="petrolejove_lampy_014.html">8</a></li>
      <li><a href="petrolejove_lampy_015.html">9</a></li>
      <li><a href="petrolejove_lampy_016.html">10</a></li>
      <li><a href="petrolejove_lampy_017.html">11</a></li>
      <li><a href="petrolejove_lampy_018.html">12</a></li>
      <li><a href="petrolejove_lampy_019.html">13</a></li>
      <li><a href="petrolejove_lampy_020.html">14</a></li>
      <li><a href="petrolejove_lampy_021.html">15</a></li>
      <li><a href="petrolejove_lampy_022.html">16</a></li>
      <li><a href="petrolejove_lampy_023.html">17</a></li>
      <li><a href="petrolejove_lampy_024.html">18</a></li>
      <li><a href="petrolejove_lampy_025.html">19</a></li>
      <li><a href="petrolejove_lampy_026.html">20</a></li>
      <li><a href="petrolejove_lampy_027.html">21</a></li>
      <li><a href="petrolejove_lampy_028.html">22</a></li>
      <li><a href="petrolejove_lampy_029.html">23</a></li>
      <li><a href="petrolejove_lampy_030.html">24</a></li>
      <li><a href="petrolejove_lampy_031.html">25</a></li>
      <li><a href="petrolejove_lampy_032.html">26</a></li>
      <li><a href="petrolejove_lampy_033.html">27</a></li>
      <li><a href="petrolejove_lampy_034.html">28</a></li>
      <li><a href="petrolejove_lampy_035.html">29</a></li>
      <li><a href="petrolejove_lampy_036.html">30</a></li>
      <li><a href="petrolejove_lampy_037.html">31</a></li>
      <li><a href="petrolejove_lampy_038.html">32</a></li>
      <li><a href="petrolejove_lampy_039.html">33</a></li>
      <li><a href="petrolejove_lampy_040.html">ČÁST DRUHÁ
          SYTÝ U STOLU</a></li>
      <li><a href="petrolejove_lampy_041.html">2</a></li>
      <li><a href="petrolejove_lampy_042.html">3</a></li>
      <li><a href="petrolejove_lampy_043.html">4</a></li>
      <li><a href="petrolejove_lampy_044.html">5</a></li>
      <li><a href="petrolejove_lampy_045.html">6</a></li>
      <li><a href="petrolejove_lampy_046.html">7</a></li>
      <li><a href="petrolejove_lampy_047.html">8</a></li>
      <li><a href="petrolejove_lampy_048.html">9</a></li>
      <li><a href="petrolejove_lampy_049.html">10</a></li>
      <li><a href="petrolejove_lampy_050.html">11</a></li>
      <li><a href="petrolejove_lampy_051.html">12</a></li>
      <li><a href="petrolejove_lampy_052.html">13</a></li>
      <li><a href="petrolejove_lampy_053.html">14</a></li>
      <li><a href="petrolejove_lampy_054.html">15</a></li>
      <li><a href="petrolejove_lampy_055.html">16</a></li>
      <li><a href="petrolejove_lampy_056.html">17</a></li>
      <li><a href="petrolejove_lampy_057.html">18</a></li>
      <li><a href="petrolejove_lampy_058.html">19</a></li>
      <li><a href="petrolejove_lampy_059.html">20</a></li>
      <li><a href="petrolejove_lampy_060.html">21</a></li>
      <li><a href="petrolejove_lampy_061.html">22</a></li>
      <li><a href="petrolejove_lampy_062.html">ČÁST TŘETÍ
          LAMPY ZHASÍNAJÍ</a></li>
      <li><a href="petrolejove_lampy_063.html">2</a></li>
      <li><a href="petrolejove_lampy_064.html">3</a></li>
      <li><a href="petrolejove_lampy_065.html">4</a></li>
      <li><a href="petrolejove_lampy_066.html">5</a></li>
      <li><a href="petrolejove_lampy_067.html">6</a></li>
      <li><a href="petrolejove_lampy_068.html">7</a></li>
      <li><a href="petrolejove_lampy_069.html">8</a></li>
      <li><a href="petrolejove_lampy_070.html">9</a></li>
      <li><a href="petrolejove_lampy_071.html">10</a></li>
      <li><a href="petrolejove_lampy_072.html">11</a></li>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./petrolejove_lampy_012.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="1"><span class="idea" data-nb-ref-number="1" id="idea1" data-nb-words="1" data-nb-chars="1">7</span></h1>
        <p class="chunk" data-nb-ref-number="2" data-nb-words="115" data-nb-chars="690"><span class="idea" data-nb-ref-number="2" id="idea2" data-nb-words="115" data-nb-chars="690">Jilemničtí občané, kteří před rokem 1910 studovali v&nbsp;Jičíně na&nbsp;některé z&nbsp;tamějších středních škol, se&nbsp;dobře pamatují na&nbsp;němého čeledína France z&nbsp;Vejrychovska. Méně zámožní bydlili <em>na půl stravy</em>; od&nbsp;svých bytných dostávali jen obědy a&nbsp;ranní kávu, večeře a&nbsp;pečivo k&nbsp;snídani si&nbsp;musili opatřovat sami, a&nbsp;proto jim rodiče vždy jednou za&nbsp;čtrnáct dní posílali s&nbsp;prádlem chléb a&nbsp;snad i&nbsp;nějakou tu&nbsp;buchtu. Tyto balíky a&nbsp;bedničky dovážel studentům Franc. Přípojka na&nbsp;hlavní trať do&nbsp;Martinic byla totiž zbudována teprve v&nbsp;roce 1899. Ani potom se&nbsp;však zásilky drahou tak hned nevžily. Ostatně němý, který jezdil tak jako tak skoro každý týden do&nbsp;Jičína se&nbsp;svým vozem, přikrytým plachtou, byl lacinější.</span></p>
        <p class="chunk" data-nb-ref-number="3" data-nb-words="61" data-nb-chars="383"><span class="idea" data-nb-ref-number="3" id="idea3" data-nb-words="61" data-nb-chars="383">V&nbsp;dobách Štěpčina dětství nebylo Francovi víc než šestnáct let, vypadal však nejmíň na&nbsp;dvacet. Měl tvrdě tesanou hlavu, ošlehanou pleť, v&nbsp;níž se&nbsp;jakoby nedopatřením předčasně objevovaly vrásky, pokojné šedé oči a&nbsp;na&nbsp;rtech úsměv, který nikdy nemizel. Byl spolehlivý, věrný, vytrvalý a&nbsp;nenáročný. Když byl mlád, zdál se&nbsp;stár, po&nbsp;letech, když opravdu zestárl, vypadal, jako by&nbsp;byl mlád.</span></p>
        <p class="chunk" data-nb-ref-number="4" data-nb-words="68" data-nb-chars="471"><span class="idea" data-nb-ref-number="4" id="idea4" data-nb-words="68" data-nb-chars="471">Štěpka měla k&nbsp;němu důvěru, jakou nevěnovala žádnému jinému člověku. Francem vyvrcholila Štěpčina mlčelivá výchova. Zvuky, které vydával, vášnivé, neartikulované zvuky hluchoněmého, doprovázené patřičnou gestikulací, měly spíš význam upozorňovací než vyjadřovací, ač&nbsp;to&nbsp;někdy vypadalo, jako by&nbsp;si&nbsp;čeledín při práci zpíval. Chrčel a&nbsp;sténal bezmocným hrdlem, i&nbsp;když kráčel sám podle vozu, takže se&nbsp;nemohlo říci, že&nbsp;s&nbsp;někým rozmlouvá. Ledaže by&nbsp;byl rozmlouval se&nbsp;svými koňmi.</span></p>
        <p class="chunk" data-nb-ref-number="5" data-nb-words="63" data-nb-chars="376"><span class="idea" data-nb-ref-number="5" id="idea5" data-nb-words="63" data-nb-chars="376">S&nbsp;Francem se&nbsp;nebylo možno jinak dorozumět než posunkovou řečí němých. Jen tři lidé na&nbsp;statku toto umění dokonale znali: Malina, Jan a&nbsp;Štěpka. Jak se&nbsp;tomu Štěpka naučila, těžko říci. Patrně bylo toto umění součástí jejího dramatického talentu. Pavel byl v&nbsp;tomto ohledu daleko za&nbsp;děvčetem. Byl příliš povrchní, vrtkavý a&nbsp;líný, aby se&nbsp;byl někdy vážně snažil dohovořit se&nbsp;s&nbsp;němým.</span></p>
        <p class="chunk" data-nb-ref-number="6" data-nb-words="69" data-nb-chars="416"><span class="idea" data-nb-ref-number="6" id="idea6" data-nb-words="69" data-nb-chars="416">Štěpka znala France jen jako čeledína, neměla ani ponětí o&nbsp;jeho soukromém životě. Snad proto v&nbsp;něm viděla člověka takřka ideálního. Vždycky se&nbsp;na&nbsp;ni&nbsp;jen usmíval, nikdy jí&nbsp;neublížil, vždy jí&nbsp;byl ochoten pomoci, táhl svou práci jako dobytče, na&nbsp;nic si&nbsp;nestěžoval, zdálo se, že&nbsp;za&nbsp;své největší štěstí pokládá příslušnost ke&nbsp;dvoru. Oral, vláčel, sil, rozvážel hnůj. Práce na&nbsp;Vejrychovsku se&nbsp;nikdy nekončila&nbsp;–&nbsp;byla věčná.</span></p>
        <p class="chunk" data-nb-ref-number="7" data-nb-words="61" data-nb-chars="402"><span class="idea" data-nb-ref-number="7" id="idea7" data-nb-words="61" data-nb-chars="402">To, čeho se&nbsp;Francovi nedostávalo na&nbsp;jiných smyslech, bylo mu&nbsp;vynahrazeno bystrostí zraku. Měl opravdu podivuhodný postřeh pro světlo, pohyb, stín. Viděl skřivánka v&nbsp;brázdě, aniž ho&nbsp;mohl slyšet pípnout, viděl koroptve v&nbsp;žitě podle vlnění klasů, rozeznal zajíčka pod smrčkem, ačkoli se&nbsp;ušák vzrušením ani nehýbal. Vztáhl svou žilnatou ruku nebo ukázal bičem, zachrčel své hrdelní upozornění a&nbsp;usmíval se.</span></p>
        <p class="chunk" data-nb-ref-number="8" data-nb-words="88" data-nb-chars="515"><span class="idea" data-nb-ref-number="8" id="idea8" data-nb-words="88" data-nb-chars="515">Štěpce nebylo nikdy s&nbsp;Francem nudno. Učila se&nbsp;s&nbsp;ním pozorovat přírodu. Jako by&nbsp;byla viděla jeho očima a&nbsp;uzavírala se&nbsp;s&nbsp;ním do&nbsp;vězení jeho němoty. Bylo jí&nbsp;útulno v&nbsp;té&nbsp;uzamčené duši, která jí&nbsp;připadala tak vyrovnaná. Němý pro ni&nbsp;objevoval první jahody, svou kudlou jí&nbsp;upravoval k&nbsp;snědku bílé maso pupav, dovoloval jí&nbsp;usednout na&nbsp;žebřiňák, vrchovatě naložený jetelem, zatímco Malinovi hoši musili klusat pěšky. To&nbsp;on&nbsp;Štěpku upozornil na&nbsp;její tělesnou sílu a&nbsp;naučil ji&nbsp;rvát se&nbsp;s&nbsp;kluky po&nbsp;mužsku, mlčky, zuřivě, vítězně.</span></p>
        <p class="chunk" data-nb-ref-number="9" data-nb-words="112" data-nb-chars="710"><span class="idea" data-nb-ref-number="9" id="idea9" data-nb-words="112" data-nb-chars="710">Uličníci měli na&nbsp;Štěpku spadeno, protože byla tak tlustá, tak nehezká, a&nbsp;hlavně proto, že&nbsp;to&nbsp;bylo panské, tudíž vypiplané dítě. Jejím nejúhlavnějším nepřítelem byl kulhavý Holinka ze&nbsp;Špitálku. Byl to&nbsp;ubohý, skrofulózní, smrti zaslíbený chlapec, neměl však cit ani svědomí, byl nebezpečný svou bezohledností a&nbsp;dravostí. Mistrně házel kamením, a&nbsp;ačkoli měl jednu nohu kratší, dovedl vždy utéci svým pronásledovatelům. Štěpka mu&nbsp;nikdy neublížila, nikdy mu&nbsp;nezavdala příčinu k&nbsp;nenávisti, přesto ji&nbsp;však nemilosrdně zbil, kdykoli mu&nbsp;přišla do&nbsp;ruky. Chodila na&nbsp;Vejrychovsko po&nbsp;mostě přes Jilemku a&nbsp;tam na&nbsp;ni&nbsp;už&nbsp;obyčejně Holinka číhal. Přepadal ji&nbsp;však i&nbsp;na&nbsp;území dvora, v&nbsp;polích, za&nbsp;stodolou, kde se&nbsp;mu&nbsp;právě hodilo.</span></p>
        <p class="chunk" data-nb-ref-number="10" data-nb-words="61" data-nb-chars="370"><span class="idea" data-nb-ref-number="10" id="idea10" data-nb-words="61" data-nb-chars="370">Nesčetněkrát ji&nbsp;chytil, rval jí&nbsp;vlasy, vláčel ji&nbsp;blátem, tloukl ji&nbsp;do&nbsp;krve. Nikdy se&nbsp;se&nbsp;svými škrábanci a&nbsp;modřinami bratrancům nepochlubila, bála se, že&nbsp;by&nbsp;jí&nbsp;pohrdali. Snad věřila, že&nbsp;je&nbsp;Holinka jaksi určen Prozřetelností, aby jí&nbsp;trochu ztrpčoval její blažené a&nbsp;celkem bezmračné dětství. Nebránila se&nbsp;mu. Spokojovala se&nbsp;tím, že&nbsp;byla ostražitá a&nbsp;z&nbsp;daleka se&nbsp;mu&nbsp;vyhýbala.</span></p>
        <p class="chunk" data-nb-ref-number="11" data-nb-words="134" data-nb-chars="805"><span class="idea" data-nb-ref-number="11" id="idea11" data-nb-words="134" data-nb-chars="805">Kteréhosi podzimního dne němý Franc pod mezí svačil. Snad ho&nbsp;upozornila změť stínů na&nbsp;strništi sluncem ozářeném, snad mu&nbsp;napověděl instinkt, že&nbsp;se&nbsp;za&nbsp;jeho zády děje něco nedobrého. Otočil se&nbsp;a&nbsp;natáhl krk. Naskytlo se&nbsp;mu&nbsp;zajímavé divadlo: pod šípkovým keřem ležela Štěpka, Holinka jí&nbsp;klečel na&nbsp;prsou a&nbsp;bil do&nbsp;ní&nbsp;pěstmi ze&nbsp;všech sil. Čeledín pomalu vstal a&nbsp;vyšel z&nbsp;úkrytu. Ačkoli měl po&nbsp;ruce bič, nerozběhl se, aby zahnal útočníka. Projevil velikou rozvahu. Věděl, že&nbsp;by&nbsp;pouhým vmíšením do&nbsp;sporu děvčeti nepomohl. Postavil se&nbsp;nedaleko zápasících a&nbsp;snažil se&nbsp;výkřiky a&nbsp;gestikulací, jíž jen Štěpka rozuměla, dát jí&nbsp;návod k&nbsp;účinné obraně. Jakmile Holinka němého spatřil, chtěl vzít do&nbsp;zaječích. Čeledín se&nbsp;však příliš podobal pouhému diváku, který se&nbsp;výborně baví. Dal se&nbsp;tedy do&nbsp;své oběti se&nbsp;zdvojeným úsilím.</span></p>
        <p class="chunk" data-nb-ref-number="12" data-nb-words="84" data-nb-chars="503"><span class="idea" data-nb-ref-number="12" id="idea12" data-nb-words="84" data-nb-chars="503">Štěpka vystihla Francův úmysl, a&nbsp;povzbuzena jeho významnými skřeky, jeho šifrovanými radami, poprvé v&nbsp;životě se&nbsp;pokusila o&nbsp;odboj. Shledala s&nbsp;úžasem, že&nbsp;bránit se&nbsp;je&nbsp;mnohem výhodnější než pokorně trpět. Sevřela lehounkého, křehkého kluka oběma pažemi, vzepřela se&nbsp;–&nbsp;a hupky!&nbsp;–&nbsp;už ho&nbsp;měla pod sebou. Obraz zápasu se&nbsp;rychle a&nbsp;neočekávaně změnil. Než se&nbsp;Holinka nadál, sklízel úrodu pádných ran. Štěpka ho&nbsp;popadla za&nbsp;krk a&nbsp;cloumala jím, div že&nbsp;z&nbsp;něho nevytřásla duši. Nezbylo mu&nbsp;než koktavě prosit o&nbsp;milost.</span></p>
        <p class="chunk" data-nb-ref-number="13" data-nb-words="76" data-nb-chars="479"><span class="idea" data-nb-ref-number="13" id="idea13" data-nb-words="76" data-nb-chars="479">Toto velkolepé vítězství způsobilo, že&nbsp;se&nbsp;Holinka již nikdy neodvážil pustit se&nbsp;Štěpkou do&nbsp;boje zblízka. Tím byla zažehnána aspoň polovina nebezpečí&nbsp;–&nbsp;zákeřným kamenům, vrženým z&nbsp;dálky, bylo lze se&nbsp;vyhnout. Největší a&nbsp;nejtrvalejší význam to&nbsp;však mělo ve&nbsp;světě jilemnických a&nbsp;jilemských kluků. Vzbudilo skutečný respekt k&nbsp;Štěpce všude tam, kam až&nbsp;sahala Holínkova moc a&nbsp;sláva. Už&nbsp;následujícího dne si&nbsp;Pavel přinesl tu&nbsp;senzační zvěst ze&nbsp;školy. Štěpka zrovna pásla za&nbsp;stodolou husy.</span></p>
        <p class="chunk" data-nb-ref-number="14" data-nb-words="12" data-nb-chars="67"><span class="idea" data-nb-ref-number="14" id="idea14" data-nb-words="12" data-nb-chars="67">„Tys prý nabila Holinkovu Kubovi!“ Díval se&nbsp;na&nbsp;ni&nbsp;s&nbsp;jistým obdivem.</span></p>
        <p class="chunk" data-nb-ref-number="15" data-nb-words="21" data-nb-chars="150"><span class="idea" data-nb-ref-number="15" id="idea15" data-nb-words="21" data-nb-chars="150">A&nbsp;hle, holčička Štěpánka, která teprve včera okusila poprvé sladkého ovoce pomsty, měla v&nbsp;sobě náhle převeliké zásoby sebedůvěry. Odpověděla pohotově:</span></p>
        <p class="chunk" data-nb-ref-number="16" data-nb-words="6" data-nb-chars="39"><span class="idea" data-nb-ref-number="16" id="idea16" data-nb-words="6" data-nb-chars="39">„Nabila, a&nbsp;chceš-li, tobě taky nabiju!“</span></p>
        <p class="chunk" data-nb-ref-number="17" data-nb-words="34" data-nb-chars="227"><span class="idea" data-nb-ref-number="17" id="idea17" data-nb-words="34" data-nb-chars="227">Poněkud se&nbsp;přepočítala, Malinovi hoši byli o&nbsp;hodně starší, byli šlachovití, stateční a&nbsp;hbití. Souboj, docela přátelský souboj za&nbsp;soudcování Janova dopadl pro Štěpku nepříznivě. Vítěz se&nbsp;však o&nbsp;své protivnici vyslovil s&nbsp;uznáním:</span></p>
        <p class="chunk" data-nb-ref-number="18" data-nb-words="8" data-nb-chars="39"><span class="idea" data-nb-ref-number="18" id="idea18" data-nb-words="8" data-nb-chars="39">„No víš, ale byla s&nbsp;tebou těžká práce!“</span></p>
        <p class="chunk" data-nb-ref-number="19" data-nb-words="55" data-nb-chars="397"><span class="idea" data-nb-ref-number="19" id="idea19" data-nb-words="55" data-nb-chars="397">Od&nbsp;té&nbsp;doby se&nbsp;za&nbsp;čertovou stodolou konávala pravidelná atletická cvičení, ke&nbsp;kterým občas přihlížíval i&nbsp;odborník Franc. Bratři zasvěcovali sestřenku do&nbsp;tajemství řeckořímských zápasů, učili ji&nbsp;hmatům, které odkoukali v&nbsp;cirkusových arénách. Byla poněkud neobratná, zato však houževnatá. Brzy nabyla v&nbsp;tomto oboru vědomostí, jaké má&nbsp;průměrná maloměstská slečna v&nbsp;životě málokdy příležitost uplatnit.</span></p>
        <p class="chunk" data-nb-ref-number="20" data-nb-words="32" data-nb-chars="235"><span class="idea" data-nb-ref-number="20" id="idea20" data-nb-words="32" data-nb-chars="235">Štěpčino sebevědomí vzrostlo. Věřila, že&nbsp;se&nbsp;nyní vyrovná všem svým spolužákům. Nenaslouchala již s&nbsp;posvátným obdivem jejich chlapeckému chvástání. Do&nbsp;její povahy se&nbsp;vkradl nebezpečný prvek: pohrdání uznanými autoritami, neúcta k&nbsp;mužům.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./petrolejove_lampy_014.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>