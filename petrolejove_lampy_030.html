<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="24">
    <meta name="apple-mobile-web-app-capable" content="yes">
    <title>24 • Petrolejové lampy</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./petrolejove_lampy_029.html">
    <link rel="next" href="./petrolejove_lampy_031.html">
    <meta name="nb-order" content="24">
    <link rel="self" href="petrolejove_lampy_030.html">
    <meta name="nb-identifier" content="havlicek-petrolejove-lampy-82227ed">
    <meta name="nb-role" content="chapter">
  </head>
  <body data-nb-words="1629" data-nb-chars="10215" class="nb-role-chapter nb-custom-style">
    <nav role="doc-toc">
      <ul>
        <li><a href="petrolejove_lampy_007.html">ČÁST PRVNÍ
            LAMPY SVÍTÍ A PROSTÍRÁ SE</a></li>
      </ul>
      <ul>
        <li><a href="petrolejove_lampy_008.html">2</a></li>
      </ul>
      <ul>
        <li><a href="petrolejove_lampy_009.html">3</a></li>
      </ul>
      <ul>
        <li><a href="petrolejove_lampy_010.html">4</a></li>
      </ul>
      <ul>
        <li><a href="petrolejove_lampy_011.html">5</a></li>
      </ul>
      <ul>
        <li><a href="petrolejove_lampy_012.html">6</a></li>
      </ul>
      <ul>
        <li><a href="petrolejove_lampy_013.html">7</a></li>
      </ul>
      <ul>
        <li><a href="petrolejove_lampy_014.html">8</a></li>
      </ul>
      <ul>
        <li><a href="petrolejove_lampy_015.html">9</a></li>
      </ul>
      <ul>
        <li><a href="petrolejove_lampy_016.html">10</a></li>
      </ul>
      <ul>
        <li><a href="petrolejove_lampy_017.html">11</a></li>
      </ul>
      <ul>
        <li><a href="petrolejove_lampy_018.html">12</a></li>
      </ul>
      <ul>
        <li><a href="petrolejove_lampy_019.html">13</a></li>
      </ul>
      <ul>
        <li><a href="petrolejove_lampy_020.html">14</a></li>
      </ul>
      <ul>
        <li><a href="petrolejove_lampy_021.html">15</a></li>
      </ul>
      <ul>
        <li><a href="petrolejove_lampy_022.html">16</a></li>
      </ul>
      <ul>
        <li><a href="petrolejove_lampy_023.html">17</a></li>
      </ul>
      <ul>
        <li><a href="petrolejove_lampy_024.html">18</a></li>
      </ul>
      <ul>
        <li><a href="petrolejove_lampy_025.html">19</a></li>
      </ul>
      <ul>
        <li><a href="petrolejove_lampy_026.html">20</a></li>
      </ul>
      <ul>
        <li><a href="petrolejove_lampy_027.html">21</a></li>
      </ul>
      <ul>
        <li><a href="petrolejove_lampy_028.html">22</a></li>
      </ul>
      <ul>
        <li><a href="petrolejove_lampy_029.html">23</a></li>
      </ul>
      <ul>
        <li><a href="petrolejove_lampy_030.html">24</a></li>
      </ul>
      <ul>
        <li><a href="petrolejove_lampy_031.html">25</a></li>
      </ul>
      <ul>
        <li><a href="petrolejove_lampy_032.html">26</a></li>
      </ul>
      <ul>
        <li><a href="petrolejove_lampy_033.html">27</a></li>
      </ul>
      <ul>
        <li><a href="petrolejove_lampy_034.html">28</a></li>
      </ul>
      <ul>
        <li><a href="petrolejove_lampy_035.html">29</a></li>
      </ul>
      <ul>
        <li><a href="petrolejove_lampy_036.html">30</a></li>
      </ul>
      <ul>
        <li><a href="petrolejove_lampy_037.html">31</a></li>
      </ul>
      <ul>
        <li><a href="petrolejove_lampy_038.html">32</a></li>
      </ul>
      <ul>
        <li><a href="petrolejove_lampy_039.html">33</a></li>
      </ul>
      <ul>
        <li><a href="petrolejove_lampy_040.html">ČÁST DRUHÁ
            SYTÝ U STOLU</a></li>
      </ul>
      <ul>
        <li><a href="petrolejove_lampy_041.html">2</a></li>
      </ul>
      <ul>
        <li><a href="petrolejove_lampy_042.html">3</a></li>
      </ul>
      <ul>
        <li><a href="petrolejove_lampy_043.html">4</a></li>
      </ul>
      <ul>
        <li><a href="petrolejove_lampy_044.html">5</a></li>
      </ul>
      <ul>
        <li><a href="petrolejove_lampy_045.html">6</a></li>
      </ul>
      <ul>
        <li><a href="petrolejove_lampy_046.html">7</a></li>
      </ul>
      <ul>
        <li><a href="petrolejove_lampy_047.html">8</a></li>
      </ul>
      <ul>
        <li><a href="petrolejove_lampy_048.html">9</a></li>
      </ul>
      <ul>
        <li><a href="petrolejove_lampy_049.html">10</a></li>
      </ul>
      <ul>
        <li><a href="petrolejove_lampy_050.html">11</a></li>
      </ul>
      <ul>
        <li><a href="petrolejove_lampy_051.html">12</a></li>
      </ul>
      <ul>
        <li><a href="petrolejove_lampy_052.html">13</a></li>
      </ul>
      <ul>
        <li><a href="petrolejove_lampy_053.html">14</a></li>
      </ul>
      <ul>
        <li><a href="petrolejove_lampy_054.html">15</a></li>
      </ul>
      <ul>
        <li><a href="petrolejove_lampy_055.html">16</a></li>
      </ul>
      <ul>
        <li><a href="petrolejove_lampy_056.html">17</a></li>
      </ul>
      <ul>
        <li><a href="petrolejove_lampy_057.html">18</a></li>
      </ul>
      <ul>
        <li><a href="petrolejove_lampy_058.html">19</a></li>
      </ul>
      <ul>
        <li><a href="petrolejove_lampy_059.html">20</a></li>
      </ul>
      <ul>
        <li><a href="petrolejove_lampy_060.html">21</a></li>
      </ul>
      <ul>
        <li><a href="petrolejove_lampy_061.html">22</a></li>
      </ul>
      <ul>
        <li><a href="petrolejove_lampy_062.html">ČÁST TŘETÍ
            LAMPY ZHASÍNAJÍ</a></li>
      </ul>
      <ul>
        <li><a href="petrolejove_lampy_063.html">2</a></li>
      </ul>
      <ul>
        <li><a href="petrolejove_lampy_064.html">3</a></li>
      </ul>
      <ul>
        <li><a href="petrolejove_lampy_065.html">4</a></li>
      </ul>
      <ul>
        <li><a href="petrolejove_lampy_066.html">5</a></li>
      </ul>
      <ul>
        <li><a href="petrolejove_lampy_067.html">6</a></li>
      </ul>
      <ul>
        <li><a href="petrolejove_lampy_068.html">7</a></li>
      </ul>
      <ul>
        <li><a href="petrolejove_lampy_069.html">8</a></li>
      </ul>
      <ul>
        <li><a href="petrolejove_lampy_070.html">9</a></li>
      </ul>
      <ul>
        <li><a href="petrolejove_lampy_071.html">10</a></li>
      </ul>
      <ul>
        <li><a href="petrolejove_lampy_072.html">11</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./petrolejove_lampy_029.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="2"><span class="idea" data-nb-ref-number="1" id="idea1" data-nb-words="1" data-nb-chars="2">24</span></h1>
        <p class="chunk" data-nb-ref-number="2" data-nb-words="44" data-nb-chars="282"><span class="idea" data-nb-ref-number="2" id="idea2" data-nb-words="44" data-nb-chars="282">Neseznámila se&nbsp;s&nbsp;berním Antonínem Gromanem na&nbsp;výletě, nýbrž ve&nbsp;vlastním, kiliánovském domě. Vida, tak přece jen se&nbsp;činžák k&nbsp;něčemu hodil, přece jen bylo ubytování státních úřadů v&nbsp;prvém poschodí k&nbsp;něčemu dobré! Dům byl kolébkou a&nbsp;výlety příležitostí k&nbsp;rozkvětu vzájemné náklonnosti.</span></p>
        <p class="chunk" data-nb-ref-number="3" data-nb-words="117" data-nb-chars="722"><span class="idea" data-nb-ref-number="3" id="idea3" data-nb-words="117" data-nb-chars="722">Antonín Groman byl vlastní bratr kupce Gromana z&nbsp;náměstí a&nbsp;byl přibližně stejně stár jako Štěpka. Nebyl sice zrovna malý, byl však zavalitý, měl široká ramena, takže se&nbsp;zdál malý. Měl ocelově tvrdé, Štěpka říkávala, že&nbsp;zlé oči. Hezký docela jistě nebyl a&nbsp;ke&nbsp;všemu se&nbsp;ještě ustavičně tvářil, jako by&nbsp;ho&nbsp;bolely zuby. Opovrhoval kdekým. Ve&nbsp;skutečnosti byl velmi plachý a&nbsp;měl jemnou duši. Navenek to&nbsp;byl bodlák, ostnatý bodlák, naježený sarkasmy a&nbsp;nevlídnostmi. Horlivě se&nbsp;rouhal všemu lidskému i&nbsp;božskému zřízení, všem vírám i&nbsp;pověrám, o&nbsp;všem sveřepě rozumoval, nic mu&nbsp;nebylo dosti dokonalé. Nebyl oblíben ani ve&nbsp;společnosti ani v&nbsp;úřadě, naštěstí však pro něho znamenal jeho zámožný a&nbsp;všeobecně vážený bratr velikou protekci.</span></p>
        <p class="chunk" data-nb-ref-number="4" data-nb-words="77" data-nb-chars="430"><span class="idea" data-nb-ref-number="4" id="idea4" data-nb-words="77" data-nb-chars="430">Začalo to&nbsp;s&nbsp;pozdravy. Groman nebyl z&nbsp;těch, kteří každému poklonkují, dokonce i&nbsp;mladé dívky a&nbsp;dámy, k&nbsp;nimž bylo zvykem se&nbsp;chovat dvorně, pozdravoval tak zarputile, jako by&nbsp;jim chtěl dát najevo, že&nbsp;si&nbsp;jeho pozdravů vůbec nezaslouží. Toť se&nbsp;ví, aby mu&nbsp;jeho nezdvořáctví oplatily, ohrnovaly nad ním nosy. Tvrdily, že&nbsp;nosí špinavý límeček, že&nbsp;se&nbsp;zřídkakdy koupe a&nbsp;–&nbsp;ó hrůzo!&nbsp;–&nbsp;že má&nbsp;potivé nohy. Po&nbsp;celém těle je&nbsp;prý huňatý jako opice!</span></p>
        <p class="chunk" data-nb-ref-number="5" data-nb-words="66" data-nb-chars="434"><span class="idea" data-nb-ref-number="5" id="idea5" data-nb-words="66" data-nb-chars="434">Štěpky si&nbsp;Groman zprvu vůbec nevšímal, snad mu&nbsp;dlouho připadala hloupá a&nbsp;její chování přepjaté. Jednoho dne, když ji&nbsp;potkal na&nbsp;schodech, bez jakýchkoli zjevných příčin smekl a&nbsp;cosi nevlídně zabručel. Tento neočekávaný pozdrav Štěpku nesmírně překvapil, dokonce se&nbsp;do&nbsp;temna zarděla. Podvědomě vytušila, že&nbsp;se&nbsp;v&nbsp;nitru berního v&nbsp;poměru k&nbsp;ní&nbsp;udála jakási změna. Později jí&nbsp;tento duševní přerod vysvětlil svým drsným, bezohledným způsobem:</span></p>
        <p class="chunk" data-nb-ref-number="6" data-nb-words="39" data-nb-chars="225"><span class="idea" data-nb-ref-number="6" id="idea6" data-nb-words="39" data-nb-chars="225">„Všechny ty&nbsp;městské krásky jsou prachobyčejné husy. Myslíval jsem, že&nbsp;si&nbsp;mezi nimi chcete hrát na&nbsp;husí královnu. Vy&nbsp;jste ale jiná. Viděl jsem vás hrát divadlo. Vy&nbsp;něco umíte, ve&nbsp;vás něco je. Opravdový cit nebo něco takového.“</span></p>
        <p class="chunk" data-nb-ref-number="7" data-nb-words="106" data-nb-chars="600"><span class="idea" data-nb-ref-number="7" id="idea7" data-nb-words="106" data-nb-chars="600">Štěpka nebyla z&nbsp;těch, které ihned postihnou pravý smysl takových podivínských řečí. Hrozně se&nbsp;rozvzteklila a&nbsp;odpověděla mu&nbsp;břitce a&nbsp;neomaleně. To&nbsp;je&nbsp;pro ni&nbsp;nějaké vyznamenání, když on&nbsp;ráčí uznat, že&nbsp;není husa! Je&nbsp;jí&nbsp;snad něco do&nbsp;toho? Z&nbsp;nikoho si&nbsp;nic nedělá a&nbsp;z&nbsp;jeho úsudku také ne. A&nbsp;on&nbsp;se&nbsp;chechtal, klobouk si&nbsp;pošoupl do&nbsp;týla, jeho štětinaté vlasy se&nbsp;nad čelem pohybovaly. Štěpka zjistila s&nbsp;jakýmsi dojetím, že&nbsp;stříhá ušima. Byl to&nbsp;přece jen komický chlapík! A&nbsp;byl o&nbsp;dobré půl hlavy menší než ona. Snažil se&nbsp;vypěstovat si&nbsp;na&nbsp;tvářích obludný císařský vous, jaký nosil pan Rittich, apretér od&nbsp;Bergrů.</span></p>
        <p class="chunk" data-nb-ref-number="8" data-nb-words="23" data-nb-chars="156"><span class="idea" data-nb-ref-number="8" id="idea8" data-nb-words="23" data-nb-chars="156">Všechny tyhle věty však už&nbsp;nebyly vyřčeny na&nbsp;schodech Kiliánova činžáku, nýbrž na&nbsp;jednom z&nbsp;oněch nezapomenutelných výletů, pořádaných firmou Synáček a&nbsp;spol.</span></p>
        <p class="chunk" data-nb-ref-number="9" data-nb-words="82" data-nb-chars="472"><span class="idea" data-nb-ref-number="9" id="idea9" data-nb-words="82" data-nb-chars="472">Vlastně se&nbsp;spolu po&nbsp;celé první období své známosti jenom hádali. On&nbsp;byl náramně náročný, chtěl dělat dojem učeného a&nbsp;moudrého muže. Byl to&nbsp;mladý mudrlant, jakých málo. Četl mnoho knih a&nbsp;Štěpce o&nbsp;nich vyprávěl. Bylo zřejmo, že&nbsp;by&nbsp;byl rád, kdyby si&nbsp;je&nbsp;byla Štěpka od&nbsp;něho vypůjčovala. Ale kdepak&nbsp;–&nbsp;Štěpka a&nbsp;knihy!&nbsp;–&nbsp;Když jí&nbsp;jednou přinesl Tolstého, podívala se&nbsp;do&nbsp;prostředka a&nbsp;na&nbsp;konec, odkládala, odkládala, a&nbsp;pak mu&nbsp;knihu vrátila k&nbsp;jeho strašlivému zklamání&nbsp;–&nbsp;nepřečtenou.</span></p>
        <p class="chunk" data-nb-ref-number="10" data-nb-words="9" data-nb-chars="46"><span class="idea" data-nb-ref-number="10" id="idea10" data-nb-words="9" data-nb-chars="46">„Raději mi&nbsp;to&nbsp;povídejte, co&nbsp;v&nbsp;tom vlastně je!“</span></p>
        <p class="chunk" data-nb-ref-number="11" data-nb-words="77" data-nb-chars="479"><span class="idea" data-nb-ref-number="11" id="idea11" data-nb-words="77" data-nb-chars="479">Huboval, burácel, ale pak se&nbsp;rozhovořil, vykládal, horlil, poučoval. Takováhle vášnivá kázání, ta&nbsp;ještě snášela Štěpka docela dobře. Ale ty&nbsp;ostatní řeči, které obvykle vedl! O&nbsp;národním hospodářství, o&nbsp;politice&nbsp;–&nbsp;jako by&nbsp;ženské rozuměly politice, jako by&nbsp;ona, Štěpka, se&nbsp;měla snažit takovým věcem rozumět! Nic ho&nbsp;však neodradilo, pěstoval před ní&nbsp;ty&nbsp;své koníčky dál, dával jí&nbsp;své vědomosti k&nbsp;lepšímu znovu a&nbsp;znovu. Později si&nbsp;jeho paličatosti zvykla a&nbsp;brala ho&nbsp;takového, jaký byl.</span></p>
        <p class="chunk" data-nb-ref-number="12" data-nb-words="69" data-nb-chars="443"><span class="idea" data-nb-ref-number="12" id="idea12" data-nb-words="69" data-nb-chars="443">Bylo to&nbsp;zvláštní, že&nbsp;o&nbsp;Štěpku projevil zájem už&nbsp;druhý takový výjimečný člověk. Zlomyslník byl vlastně také něco podobného jako mladý berní, jenže Groman se&nbsp;nemohl svému předchůdci vyrovnat v&nbsp;chytrosti a&nbsp;v&nbsp;uhlazenosti. Když se&nbsp;mu&nbsp;zachtělo, dovedl být Wurm docela roztomilým společníkem. Groman byl jen nevychovaný chlapík bez jakéhokoli smyslu pro humor. Však byl také Wurm celým městečkem uznáván, kdežto Gromana by&nbsp;byli utopili na&nbsp;lžíci vody.</span></p>
        <p class="chunk" data-nb-ref-number="13" data-nb-words="71" data-nb-chars="487"><span class="idea" data-nb-ref-number="13" id="idea13" data-nb-words="71" data-nb-chars="487">Rád poslouchal, právě tak jako kdysi Wurm, když mu&nbsp;Štěpka vyprávěla o&nbsp;Vejrychovsku, o&nbsp;Malinových klucích, o&nbsp;hluchoněmém Francovi, o&nbsp;celé té&nbsp;selské stránce svého dávného, panského dětství. Bylo to&nbsp;až&nbsp;trochu podezřelé, jak velice se&nbsp;mu&nbsp;líbily všechny Štěpčiny výstřednosti. Snad mu&nbsp;připadalo, že&nbsp;ten bídný svět dostává políčky Štěpčinýma silnýma rukama, že&nbsp;Štěpka, osoba skutečná a&nbsp;nevyhladitelná, je&nbsp;v&nbsp;městečku jakýmsi symbolem podzemního zdraví proti všeobecné změkčilosti a&nbsp;prolhanosti.</span></p>
        <p class="chunk" data-nb-ref-number="14" data-nb-words="127" data-nb-chars="804"><span class="idea" data-nb-ref-number="14" id="idea14" data-nb-words="127" data-nb-chars="804">Groman netančil. Ať&nbsp;to&nbsp;bylo na&nbsp;věnečku nebo na&nbsp;louce u&nbsp;lesa, po&nbsp;skončeném programovém večírku nebo při kuželkách na&nbsp;Kozinci, nikdy se&nbsp;nepustil se&nbsp;Štěpkou do&nbsp;kola. Díval se&nbsp;na&nbsp;tančící žádostivě, jako by&nbsp;se&nbsp;mu&nbsp;již chtělo okusit toho požitku, jeho zásady však byly silnější než jeho touha, ostýchal se&nbsp;oddat takové pošetilosti. A&nbsp;právě proto, že&nbsp;netančil, měl dosti příležitosti a&nbsp;dost času k&nbsp;útočným rozpravám a&nbsp;ke&nbsp;kousavým poznámkám. Soudil maloměstskou společnost způsobem, který se&nbsp;nápadně podobal pomlouvání, kdyby ho&nbsp;byl však někdo nazval pomlouvačem, na&nbsp;smrt by&nbsp;se&nbsp;urazil. Byl to&nbsp;člověk nehotový, překypující poctivým úsilím, nesmlouvavý, ale ne&nbsp;vždy dost statečný, se&nbsp;sebou samým velmi nespokojený. Patrně se&nbsp;styděl za&nbsp;své duševní soukromí, které neshledával ani mužným, ani vyrovnaným, ani krásným.</span></p>
        <p class="chunk" data-nb-ref-number="15" data-nb-words="115" data-nb-chars="767"><span class="idea" data-nb-ref-number="15" id="idea15" data-nb-words="115" data-nb-chars="767">K&nbsp;jakémusi citovému projevu mezi berním a&nbsp;Štěpkou došlo asi za&nbsp;tři týdny po&nbsp;jejich seznámení. Fricek vytrvale točil klikou svého kolovrátku, tančily však sotva čtyři dvojice, ostatní mládež seděla v&nbsp;kruhu kolem Synáčka, kočkovala se, smála se. Štěpka s&nbsp;Gromanem se&nbsp;procházeli po&nbsp;kraji lesa. Udržovali mezi sebou velmi slušnou vzdálenost. Štěpka rozpačitě ulamovala suché smrkové větévky, berní se&nbsp;po&nbsp;svém zvyku díval do&nbsp;země, pohazoval šosy kabátu a&nbsp;řečnil. Vykládal jí&nbsp;o&nbsp;historickém vývoji Rakousko-Uherska, útočil na&nbsp;vládu, na&nbsp;staročechy, na&nbsp;nepatrné úspěchy, draze zaplacené nesmírnými ústupky, na&nbsp;celé to&nbsp;české příštipkářství. To&nbsp;všechno Štěpku ani dost málo nezajímalo. Groman se&nbsp;však náramně rád poslouchal, neboť se&nbsp;domníval, že&nbsp;jeho myšlenky jsou státotvorné.</span></p>
        <p class="chunk" data-nb-ref-number="16" data-nb-words="97" data-nb-chars="560"><span class="idea" data-nb-ref-number="16" id="idea16" data-nb-words="97" data-nb-chars="560">Přešli až&nbsp;k&nbsp;travnaté stezce, dali se&nbsp;jí, a&nbsp;tak se&nbsp;pomalu a&nbsp;docela bezděčně vzdalovali víc a&nbsp;víc od&nbsp;kolovrátku. Lesní ticho je&nbsp;objalo. Přišli k&nbsp;budce na&nbsp;krmení zvěře, musili se&nbsp;vyhnout srnčím bobkům a&nbsp;našli skryté místo, kde kvetly pozdní konvalinky. Byl to&nbsp;skoro zázrak, najít konvalinky ještě v&nbsp;tuto pokročilou dobu. Štěpka si&nbsp;však neutrhla ani jedinou. Netrhala květiny nikdy, ač&nbsp;se&nbsp;o&nbsp;ní&nbsp;sotva mohlo říci, že&nbsp;by&nbsp;její srdce bylo tak nesmyslně citlivé. Usedla opodál na&nbsp;břeh vyschlého příkopu a&nbsp;Groman se&nbsp;rozložil naproti tak, že&nbsp;se&nbsp;jejich nohy téměř dotýkaly.</span></p>
        <p class="chunk" data-nb-ref-number="17" data-nb-words="47" data-nb-chars="325"><span class="idea" data-nb-ref-number="17" id="idea17" data-nb-words="47" data-nb-chars="325">Ticho a&nbsp;snad i&nbsp;líbezné, cudné kvítky, jednotvárný, uspávající šum lesa, to&nbsp;všechno naladilo berního poněkud melancholicky. Zanechal politiky a&nbsp;začal mluvit o&nbsp;sobě. Hovořil čím dál upřímněji. Nazýval se&nbsp;protivným samotářem, sám sebe odsuzoval, že&nbsp;se&nbsp;s&nbsp;nikým nesnese, žehral na&nbsp;nevýslovnou pustotu svého nespolečenského života.</span></p>
        <p class="chunk" data-nb-ref-number="18" data-nb-words="146" data-nb-chars="894"><span class="idea" data-nb-ref-number="18" id="idea18" data-nb-words="146" data-nb-chars="894">„Bratr je&nbsp;milostpán, bratr je&nbsp;každým coulem měšťák,“ vykládal, „je ženatý, a&nbsp;jak sám tvrdí, dokonale šťasten. Děti dosud nemá, jednoho dne však s&nbsp;boží pomocí přijdou i&nbsp;děti. Blaho bude úplné. Otec i&nbsp;matka s&nbsp;ním žijí pod jednou střechou. Všude mír, čistota, úcta a&nbsp;hojnost. Švagrová trochu brnká na&nbsp;piano, maminka je&nbsp;svrchovaně sebejistá a&nbsp;důstojná, otec shovívavý a&nbsp;vlídný&nbsp;–&nbsp;všechno velmi ušlechtilé. Nevěřila byste, jak se&nbsp;mi&nbsp;příčí všechna ta&nbsp;lacino získaná ušlechtilost a&nbsp;jak nedůvěřuji štěstí. Pochybuji, že&nbsp;se&nbsp;kdy ožením. Takzvaný manželský soulad mě&nbsp;jen rozčiluje. A&nbsp;ženit se&nbsp;jen proto, abych se&nbsp;hádal a&nbsp;byl nespokojen, svou ženu činil rovněž nespokojenou, to&nbsp;přece nemá žádný smysl. Někdy mám pocit, že&nbsp;jsem zvrhlý člověk, ač&nbsp;jsem, myslím, nikdy nic zvrhlého neprovedl. Nenávidím se, z&nbsp;toho pramení všechna má&nbsp;zloba.“ Ve&nbsp;skutečnosti byl nesmírně hrdý na&nbsp;svou jedinečnou a&nbsp;zvláštní povahu.</span></p>
        <p class="chunk" data-nb-ref-number="19" data-nb-words="86" data-nb-chars="588"><span class="idea" data-nb-ref-number="19" id="idea19" data-nb-words="86" data-nb-chars="588">Štěpku tato sebeobžaloba hluboce dojala. Najednou shledala, že&nbsp;také ona je&nbsp;výjimečně protivná, neoblíbená, hádavá, od&nbsp;ostatních lidí odlišná. Rozpomněla se&nbsp;na&nbsp;všechny chvíle, kdy se&nbsp;cítila osamělou a&nbsp;nemilovanou. Jako dítě neměla přítelkyň, jako dívka nepoznala lásky. Byla dcerkou ze&nbsp;zámožné rodiny, kde se&nbsp;nikdy nepromluvilo vlídného slova, kde vzájemné sympatie byly mlčelivé a&nbsp;strohé. Bůh ví, snad politovala sentimentálního buřiče, snad politovala sebe, možná také, že&nbsp;na&nbsp;ni&nbsp;působilo zelené pološero a&nbsp;vonící konvalinky&nbsp;– zvlhly jí&nbsp;oči. Štěpka jen malounko, docela malounko zaslzela.</span></p>
        <p class="chunk" data-nb-ref-number="20" data-nb-words="99" data-nb-chars="643"><span class="idea" data-nb-ref-number="20" id="idea20" data-nb-words="99" data-nb-chars="643">Dojetí této tvrdé, statné dívky, která nebývala nikdy náchylná k&nbsp;pláči, zasáhlo mladého berního u&nbsp;samého srdce. Na&nbsp;chvíli se&nbsp;proměnil z&nbsp;nesmiřitelného karatele lidské společnosti a&nbsp;zuřivého nenávistníka v&nbsp;docela nešťastného mladíčka. Jak tak seděl naproti Štěpce, sesunul se&nbsp;do&nbsp;příkopu a&nbsp;položil svou ježatou hlavu na&nbsp;její oblá kolena. Štěpku zaplavila nevýslovná něha, v&nbsp;podstatě to&nbsp;byl vlastně projev mateřského citu k&nbsp;bláhovému, svéhlavému robátku s&nbsp;nepěknými zvyky a&nbsp;s&nbsp;neslušivým císařským vousem. Položila hebce ruku na&nbsp;jeho pokořený zátylek a&nbsp;začala ho&nbsp;hladit s&nbsp;chvějivou jemností, která se&nbsp;snesla do&nbsp;jejích paží z&nbsp;nebeských výšin lásky.</span></p>
        <p class="chunk" data-nb-ref-number="21" data-nb-words="46" data-nb-chars="295"><span class="idea" data-nb-ref-number="21" id="idea21" data-nb-words="46" data-nb-chars="295">Nepromluvili spolu ani jediného slova, on&nbsp;se&nbsp;poddával její útěšné činnosti, ona s&nbsp;přivřenými víčky prožívala slast ochránkyně a&nbsp;majitelky. Když o&nbsp;malou chvíli později vstávali, Groman se&nbsp;k&nbsp;ní&nbsp;přitočil a&nbsp;chvatně, neobratně, jaksi šikmo ji&nbsp;políbil. To&nbsp;byla druhá hubička v&nbsp;životě Štěpky Kiliánové.</span></p>
        <p class="chunk" data-nb-ref-number="22" data-nb-words="85" data-nb-chars="561"><span class="idea" data-nb-ref-number="22" id="idea22" data-nb-words="85" data-nb-chars="561">Při návratu k&nbsp;ostatní společnosti zažili nemilé překvapení. Jejich celkem nevinný únik byl zpozorován a&nbsp;nyní se&nbsp;jen trpělivě čekalo, až&nbsp;se&nbsp;provinilci vynoří z&nbsp;mlází, červení jako raci. Ačkoli se&nbsp;vrátili skoro schlíple, jásavý smích mládeže neznal mezí. Děvčata běžela Štěpce v&nbsp;ústrety plna účasti, jako by&nbsp;byla právě sestoupila s&nbsp;ženichem od&nbsp;oltáře. Štěpka i&nbsp;berní se&nbsp;kysele usmívali, nebyli na&nbsp;takové ovace připraveni. Tímto způsobem vyslovila jilemnická veřejnost souhlas s&nbsp;jejich známostí. Pokračovat v&nbsp;ní&nbsp;bylo od&nbsp;nynějška takřka jejich občanskou povinností.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./petrolejove_lampy_031.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>