<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="2">
    <meta name="apple-mobile-web-app-capable" content="yes">
    <title>2</title>
    <link rel="stylesheet" href="./style/style.min.css" media="screen" integrity="sha256-0HU4DyeVQ9j1CgbQEvEhFsHtFoxn1ab6NeCS4IOAoDA=">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <meta name="order" content="3">
    <link rel="prev" href="./petrolejove_lampy_007.html">
    <link rel="next" href="./petrolejove_lampy_009.html">
    <link rel="self" href="petrolejove_lampy_008.html">
    <meta name="identifier" content="havlicek-petrolejove-lampy-7b7aab4">
    <meta name="role" content="chapter">
  </head>
  <body data-nb-words="1039" data-nb-chars="6463" class="nb-role-chapter nb-custom-style">
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./petrolejove_lampy_007.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" id="chunk1" data-nb-words="1" data-nb-chars="1"><span class="idea" data-nb-ref-number="1" id="idea1" data-nb-words="1" data-nb-chars="1">2</span></h1>
        <p class="chunk" data-nb-ref-number="2" id="chunk2" data-nb-words="160" data-nb-chars="1017"><span class="idea" data-nb-ref-number="2" id="idea2" data-nb-words="160" data-nb-chars="1017">Kilián nebyl obzvlášť znamenitý stavitel. Svědčí o&nbsp;tom celá Hoření ulice, jeho životní dílo, která rozmnožila jeho jmění. Stojí v&nbsp;ní&nbsp;přízemní, nejvýš jednopatrové domy, jeden jako druhý, celá řada papírových domků, jaké se&nbsp;v&nbsp;zimě stavějí v&nbsp;oknech do&nbsp;mechu. Maloměstští stavitelé nemívají zvláštní ambice, patrně proto, že&nbsp;se&nbsp;musí přizpůsobovat vkusu svých zákazníků. Jsou-li velmi dobří, dovedou postavit dům ne-li krásný, tedy aspoň účelný. Ani v&nbsp;tomto směru Kilián nikterak nevynikal. Domy, které vystavěl, nemají sklepy, schody jsou v&nbsp;nich většinou tmavé a&nbsp;strmé, nešťastný obyvatel nebo host na&nbsp;nich snadno uklouzne a&nbsp;pak se&nbsp;neodvratně řítí až&nbsp;do&nbsp;přízemí jako po&nbsp;toboganu. Místnosti jsou obrovské a&nbsp;nedají se&nbsp;vytápět, chodby jsou hotovým bludištěm, bez plánku se&nbsp;v&nbsp;takovém Kiliánově domě vůbec nevyznáš. Zato se&nbsp;však do&nbsp;dvorků táhnou všemožné přístavky, trčí nad nimi kryté i&nbsp;nekryté dřevěné pavlače, dobré jen k&nbsp;tomu, aby se&nbsp;po&nbsp;nich s&nbsp;příšerným skučením proháněl průvan, třískal dveřmi a&nbsp;rozbíjel okenní tabulky.</span></p>
        <p class="chunk" data-nb-ref-number="3" id="chunk3" data-nb-words="122" data-nb-chars="724"><span class="idea" data-nb-ref-number="3" id="idea3" data-nb-words="122" data-nb-chars="724">Příkrý posudek díla nechť nevrhá stín na&nbsp;tvůrcovu památku! Kilián nebyl o&nbsp;nic horší než jeho kolegové, kteří stavěli vlastně jen proto, aby vydělali peníze. Lze se&nbsp;vůbec divit, že&nbsp;v&nbsp;jeho případě výsledek nebyl úměrný píli? Kilián právě tak jako oni, nebo aspoň jako mnozí z&nbsp;nich, nebyl veleduch prostě jen proto, že&nbsp;se&nbsp;svému řemeslu v&nbsp;žádných školách neučil. Začal jako zedník a&nbsp;skončil jako zednický mistr. Tehdy však nebylo v&nbsp;Jilemnici jiného, odborně školeného stavitele, městečko se&nbsp;musilo spokojit tím, co&nbsp;se&nbsp;mu&nbsp;nabízelo, a&nbsp;když se&nbsp;to&nbsp;tak vezme, nebylo to&nbsp;ještě tak zlé. Domy v&nbsp;Hoření ulici stojí dodnes, žádný z&nbsp;nich se&nbsp;ještě nesesul, v&nbsp;žádném se&nbsp;neobjevila trhlina&nbsp;–&nbsp;Kiliánova práce byla poctivá, trvanlivá, důkladná.</span></p>
        <p class="chunk" data-nb-ref-number="4" id="chunk4" data-nb-words="106" data-nb-chars="620"><span class="idea" data-nb-ref-number="4" id="idea4" data-nb-words="106" data-nb-chars="620">Stavitel Kilián sám byl právě tak trvanlivý a&nbsp;důkladný. Byl to&nbsp;veliký, tlustý, těžkopádný člověk, k&nbsp;stáru poněkud dýchavičný. Na&nbsp;nohou nosil perka a&nbsp;ta&nbsp;perka ustavičně vrzala, snad jeho tíhou. V&nbsp;době, kdy jsem ho&nbsp;poznal, bylo mu&nbsp;už&nbsp;víc než sedmdesát let. Husté bílé vlasy měl nad vysokým čelem rozházeny v&nbsp;divoké změti. Stejně divoké a&nbsp;načechrané bylo jeho obočí, ale oči pod ním byly světle modré, při dobré náladě takřka něžné. Tváře měl cihlově červené, nos hrubý, modře žilkovaný, pod ním prokvetlý knír a&nbsp;krátkou, do&nbsp;špičky přistřiženou bradku. A&nbsp;bochníčky tuku u&nbsp;uší i&nbsp;v&nbsp;týle&nbsp;–&nbsp;vypadal velmi zajímavě mistr Kilián!</span></p>
        <p class="chunk" data-nb-ref-number="5" id="chunk5" data-nb-words="83" data-nb-chars="508"><span class="idea" data-nb-ref-number="5" id="idea5" data-nb-words="83" data-nb-chars="508">Pokud se&nbsp;dovedu upamatovat, nosil vždycky jen černý nákrčník k&nbsp;nízkým ležatým límcům, k&nbsp;límcům co&nbsp;nejnižším, patrně proto, aby jeho laločnatý, jakoby oteklý krk nebyl ničím tísněn. Také podpatky nosil vždycky jen nízké, a&nbsp;tím se&nbsp;stalo, že&nbsp;se&nbsp;špičky jeho perek obracely vzhůru. Chodil jaksi příliš jen na&nbsp;patách. Šel-li po&nbsp;náměstí, bylo to, jako by&nbsp;se&nbsp;brodil rybníkem. Potom měl ještě jeden zvláštní kus oděvu, jakých i&nbsp;tehdy bylo už&nbsp;pořídku: černý polocylindr s&nbsp;širokou stuhou, s&nbsp;okrajem romanticky zvlněným.</span></p>
        <p class="chunk" data-nb-ref-number="6" id="chunk6" data-nb-words="88" data-nb-chars="548"><span class="idea" data-nb-ref-number="6" id="idea6" data-nb-words="88" data-nb-chars="548">Ostatně&nbsp;–&nbsp;jeho fotografie dosud visí mezi fotografiemi velikých mužů města Jilemnice v&nbsp;kanceláři obecního úřadu. Vypadá tam poněkud útlejší, menší a&nbsp;ušlechtilejší, než skutečně byl, v&nbsp;podstatě je&nbsp;to&nbsp;však dobrá podobizna. Je&nbsp;na&nbsp;ní&nbsp;vyobrazen v&nbsp;celé postavě. Má&nbsp;tam své boty se&nbsp;špičkami obrácenými vzhůru i&nbsp;svůj polocylindr a&nbsp;stojí trochu pokleslý v&nbsp;kolenou ani ne&nbsp;tak přílišnou vahou těla, jako spíš z&nbsp;jisté koketérie. Kalhoty má&nbsp;nad perky zvarhanělé do&nbsp;nesčetných záhybů, jako by&nbsp;mu&nbsp;padaly. Tenkrát si&nbsp;představovali šviháctví poněkud jinak než dnes.</span></p>
        <p class="chunk" data-nb-ref-number="7" id="chunk7" data-nb-words="50" data-nb-chars="287"><span class="idea" data-nb-ref-number="7" id="idea7" data-nb-words="50" data-nb-chars="287">Kilián dožíval své dny v&nbsp;domku vedle školy&nbsp;–&nbsp;ó té&nbsp;ironie osudu!&nbsp;–&nbsp;v domku, který sám nestavěl. Koupil jej za&nbsp;babku, když Hoření ulice byla již zcela dokončena, a&nbsp;odtamtud ho&nbsp;vynesli „za Frantáčkovy“, jak se&nbsp;v&nbsp;Jilemnici říká hřbitovu podle majitele posledního domku v&nbsp;ulici zvané Zvědavá.</span></p>
        <p class="chunk" data-nb-ref-number="8" id="chunk8" data-nb-words="73" data-nb-chars="457"><span class="idea" data-nb-ref-number="8" id="idea8" data-nb-words="73" data-nb-chars="457">Když se&nbsp;Kilián objevil za&nbsp;domkem na&nbsp;zahrádce, znamenalo to&nbsp;pro žáky a&nbsp;žačky vždy jisté rozptýlení v&nbsp;duchamoru písmenek a&nbsp;číslic. Zídka školního dvora byla nízká, stavitel byl právě o&nbsp;hlavu vyšší. Ta&nbsp;rudá, rozčepýřená hlava nad školní zdí se&nbsp;tak trochu podobala vycházejícímu slunci nebo snad obrovské, nestvůrně mrkvi. Kiliánova hlava, nikoli celý pan Kilián, měla u&nbsp;kluků přezdívku ne&nbsp;zrovna trefnou&nbsp;–&nbsp;říkalo se&nbsp;jí&nbsp;měchuřina. Přezdívka měla význam hanlivý.</span></p>
        <p class="chunk" data-nb-ref-number="9" id="chunk9" data-nb-words="62" data-nb-chars="414"><span class="idea" data-nb-ref-number="9" id="idea9" data-nb-words="62" data-nb-chars="414">Majitel měchuřiny byl totiž velmi nesnášenlivý. Běda, zaletěl-li míč při hře na&nbsp;školním dvoře nešťastnou náhodou za&nbsp;zídku Kiliánovy zahrádky! Běda, zachytil-li se&nbsp;některý z&nbsp;kluků svými špinavými prackami okrajů zídky, aby se&nbsp;zvědavě rozhlédl po&nbsp;Kiliánově království! V&nbsp;takovém případě nezbylo učiteli nic jiného než mládež seřadit a&nbsp;zachránit se&nbsp;s&nbsp;ní&nbsp;před hněvem rozlíceného a&nbsp;hulákajícího starce ve&nbsp;školní budově.</span></p>
        <p class="chunk" data-nb-ref-number="10" id="chunk10" data-nb-words="55" data-nb-chars="335"><span class="idea" data-nb-ref-number="10" id="idea10" data-nb-words="55" data-nb-chars="335">Tato pokora učitelstva by&nbsp;se&nbsp;snad mohla zdát poněkud přepjatá, je&nbsp;však nutno si&nbsp;uvědomit, že&nbsp;staviteli byl pro jeho zásluhy svěřen úřad školního dozorce. Po&nbsp;dvakrát jsem přijal z&nbsp;ruky pana školního dozorce Kiliána výroční vysvědčení, a&nbsp;po&nbsp;dvakrát se&nbsp;mi&nbsp;zaryly do&nbsp;tváře jeho bledě modré, krvavými žilkami stínované oči s&nbsp;němou výčitkou.</span></p>
        <p class="chunk" data-nb-ref-number="11" id="chunk11" data-nb-words="81" data-nb-chars="532"><span class="idea" data-nb-ref-number="11" id="idea11" data-nb-words="81" data-nb-chars="532">Kiliánova manželka Anna nebyla o&nbsp;nic menší postavy než její muž. Byl to&nbsp;opravdu rovný pár. Bledá, odulá Anna se&nbsp;žlutými jaterními skvrnami na&nbsp;tvářích, s&nbsp;černýma pichlavýma očima, převyšovala o&nbsp;hlavu všechny stařenky, pilně navštěvující ranní mše a&nbsp;roráty. Jako ony, poslední mohykánky nejstarší módy, nosívala klobouček podobný čepci se&nbsp;závojíčkem přes čelo, s&nbsp;cetkami, penízky a&nbsp;umělými květinami, uvázaný pentlemi pod bradou, černou jupku k&nbsp;tělu a&nbsp;obrovské mužské boty, od&nbsp;nichž byly její předlouhé, zvonovité sukně vzadu okopány.</span></p>
        <p class="chunk" data-nb-ref-number="12" id="chunk12" data-nb-words="45" data-nb-chars="309"><span class="idea" data-nb-ref-number="12" id="idea12" data-nb-words="45" data-nb-chars="309">V&nbsp;několika posledních letech svého života se&nbsp;již nemohla pohybovat. Tak jsem ji&nbsp;také jedině znal, zemdlenou, bezmocně ležící na&nbsp;vozíku, který tlačíval ke&nbsp;kostelu dnes už&nbsp;také dávno mrtvý Tonánek-Světýlko, pobuda ze&nbsp;Špitálku, městského chudobince, povýšený stařeninou nemocí k&nbsp;jakési lokajské službě u&nbsp;Kiliánů.</span></p>
        <p class="chunk" data-nb-ref-number="13" id="chunk13" data-nb-words="113" data-nb-chars="711"><span class="idea" data-nb-ref-number="13" id="idea13" data-nb-words="113" data-nb-chars="711">Anna Kiliánová byla žena přísná, šetrná a&nbsp;nábožná. Selské děvče, vzala si&nbsp;za&nbsp;muže městského člověka, který se&nbsp;stal pánem. Ctila svého manžela, byla si&nbsp;ve&nbsp;vší pokoře vědoma jeho vysokého společenského postavení a&nbsp;dbala vždy úzkostlivě na&nbsp;svou důstojnost. Plnila věrně všechny povinnosti k&nbsp;rodině, k&nbsp;obci i&nbsp;církvi. Nebyla zlobivá jako její muž, nebyla tak věhlasná jako on, veřejného života se&nbsp;účastnila jen málo. Zanechala po&nbsp;sobě pověst skrblice. Nutno však připomenout, že&nbsp;v&nbsp;oněch starých, opatrných časech, kdy bylo zvykem políbit se&nbsp;stolu spadlý drobeček a&nbsp;kdy krejcar měl jistou kupní cenu, kdy mlsky byly prostičké a&nbsp;zábavy řídké, že&nbsp;tehdy bylo dosti obtížné odlišit skutečného lakomce od&nbsp;člověka šetrného.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./petrolejove_lampy_009.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-x5EUMx3hhXwlnmb8jNuT80IFyXbfgPpvQLiBBlogboo="></script>
  </body>
</html>