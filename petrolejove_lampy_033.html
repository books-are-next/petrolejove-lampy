<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="">
    <meta name="apple-mobile-web-app-capable" content="yes">
    <title>Petrolejové lampy</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./petrolejove_lampy_032.html">
    <link rel="next" href="./petrolejove_lampy_034.html">
    <meta name="nb-order" content="27">
    <link rel="self" href="petrolejove_lampy_033.html">
    <meta name="nb-identifier" content="havlicek-petrolejove-lampy-719bf9d">
    <meta name="nb-role" content="chapter">
  </head>
  <body data-nb-words="1781" data-nb-chars="10460" class="nb-role-chapter nb-custom-style">
    <nav role="doc-toc">
      <ul>
        <li><a href="petrolejove_lampy_007.html">ČÁST PRVNÍ
            LAMPY SVÍTÍ A PROSTÍRÁ SE</a></li>
      </ul>
      <ul>
        <li><a href="petrolejove_lampy_008.html">2</a></li>
      </ul>
      <ul>
        <li><a href="petrolejove_lampy_009.html">3</a></li>
      </ul>
      <ul>
        <li><a href="petrolejove_lampy_010.html">4</a></li>
      </ul>
      <ul>
        <li><a href="petrolejove_lampy_011.html">5</a></li>
      </ul>
      <ul>
        <li><a href="petrolejove_lampy_012.html">6</a></li>
      </ul>
      <ul>
        <li><a href="petrolejove_lampy_013.html">7</a></li>
      </ul>
      <ul>
        <li><a href="petrolejove_lampy_014.html">8</a></li>
      </ul>
      <ul>
        <li><a href="petrolejove_lampy_015.html">9</a></li>
      </ul>
      <ul>
        <li><a href="petrolejove_lampy_016.html">10</a></li>
      </ul>
      <ul>
        <li><a href="petrolejove_lampy_017.html">11</a></li>
      </ul>
      <ul>
        <li><a href="petrolejove_lampy_018.html">12</a></li>
      </ul>
      <ul>
        <li><a href="petrolejove_lampy_019.html">13</a></li>
      </ul>
      <ul>
        <li><a href="petrolejove_lampy_020.html">14</a></li>
      </ul>
      <ul>
        <li><a href="petrolejove_lampy_021.html">15</a></li>
      </ul>
      <ul>
        <li><a href="petrolejove_lampy_022.html">16</a></li>
      </ul>
      <ul>
        <li><a href="petrolejove_lampy_023.html">17</a></li>
      </ul>
      <ul>
        <li><a href="petrolejove_lampy_024.html">18</a></li>
      </ul>
      <ul>
        <li><a href="petrolejove_lampy_025.html">19</a></li>
      </ul>
      <ul>
        <li><a href="petrolejove_lampy_026.html">20</a></li>
      </ul>
      <ul>
        <li><a href="petrolejove_lampy_027.html">21</a></li>
      </ul>
      <ul>
        <li><a href="petrolejove_lampy_028.html">22</a></li>
      </ul>
      <ul>
        <li><a href="petrolejove_lampy_029.html">23</a></li>
      </ul>
      <ul>
        <li><a href="petrolejove_lampy_030.html">24</a></li>
      </ul>
      <ul>
        <li><a href="petrolejove_lampy_031.html">25</a></li>
      </ul>
      <ul>
        <li><a href="petrolejove_lampy_032.html">26</a></li>
      </ul>
      <ul>
        <li><a href="petrolejove_lampy_033.html">27</a></li>
      </ul>
      <ul>
        <li><a href="petrolejove_lampy_034.html">28</a></li>
      </ul>
      <ul>
        <li><a href="petrolejove_lampy_035.html">29</a></li>
      </ul>
      <ul>
        <li><a href="petrolejove_lampy_036.html">30</a></li>
      </ul>
      <ul>
        <li><a href="petrolejove_lampy_037.html">31</a></li>
      </ul>
      <ul>
        <li><a href="petrolejove_lampy_038.html">32</a></li>
      </ul>
      <ul>
        <li><a href="petrolejove_lampy_039.html">33</a></li>
      </ul>
      <ul>
        <li><a href="petrolejove_lampy_040.html">ČÁST DRUHÁ
            SYTÝ U STOLU</a></li>
      </ul>
      <ul>
        <li><a href="petrolejove_lampy_041.html">2</a></li>
      </ul>
      <ul>
        <li><a href="petrolejove_lampy_042.html">3</a></li>
      </ul>
      <ul>
        <li><a href="petrolejove_lampy_043.html">4</a></li>
      </ul>
      <ul>
        <li><a href="petrolejove_lampy_044.html">5</a></li>
      </ul>
      <ul>
        <li><a href="petrolejove_lampy_045.html">6</a></li>
      </ul>
      <ul>
        <li><a href="petrolejove_lampy_046.html">7</a></li>
      </ul>
      <ul>
        <li><a href="petrolejove_lampy_047.html">8</a></li>
      </ul>
      <ul>
        <li><a href="petrolejove_lampy_048.html">9</a></li>
      </ul>
      <ul>
        <li><a href="petrolejove_lampy_049.html">10</a></li>
      </ul>
      <ul>
        <li><a href="petrolejove_lampy_050.html">11</a></li>
      </ul>
      <ul>
        <li><a href="petrolejove_lampy_051.html">12</a></li>
      </ul>
      <ul>
        <li><a href="petrolejove_lampy_052.html">13</a></li>
      </ul>
      <ul>
        <li><a href="petrolejove_lampy_053.html">14</a></li>
      </ul>
      <ul>
        <li><a href="petrolejove_lampy_054.html">15</a></li>
      </ul>
      <ul>
        <li><a href="petrolejove_lampy_055.html">16</a></li>
      </ul>
      <ul>
        <li><a href="petrolejove_lampy_056.html">17</a></li>
      </ul>
      <ul>
        <li><a href="petrolejove_lampy_057.html">18</a></li>
      </ul>
      <ul>
        <li><a href="petrolejove_lampy_058.html">19</a></li>
      </ul>
      <ul>
        <li><a href="petrolejove_lampy_059.html">20</a></li>
      </ul>
      <ul>
        <li><a href="petrolejove_lampy_060.html">21</a></li>
      </ul>
      <ul>
        <li><a href="petrolejove_lampy_061.html">22</a></li>
      </ul>
      <ul>
        <li><a href="petrolejove_lampy_062.html">ČÁST TŘETÍ
            LAMPY ZHASÍNAJÍ</a></li>
      </ul>
      <ul>
        <li><a href="petrolejove_lampy_063.html">2</a></li>
      </ul>
      <ul>
        <li><a href="petrolejove_lampy_064.html">3</a></li>
      </ul>
      <ul>
        <li><a href="petrolejove_lampy_065.html">4</a></li>
      </ul>
      <ul>
        <li><a href="petrolejove_lampy_066.html">5</a></li>
      </ul>
      <ul>
        <li><a href="petrolejove_lampy_067.html">6</a></li>
      </ul>
      <ul>
        <li><a href="petrolejove_lampy_068.html">7</a></li>
      </ul>
      <ul>
        <li><a href="petrolejove_lampy_069.html">8</a></li>
      </ul>
      <ul>
        <li><a href="petrolejove_lampy_070.html">9</a></li>
      </ul>
      <ul>
        <li><a href="petrolejove_lampy_071.html">10</a></li>
      </ul>
      <ul>
        <li><a href="petrolejove_lampy_072.html">11</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./petrolejove_lampy_032.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="0" data-nb-chars="0"></h1>
        <p class="chunk" data-nb-ref-number="2" data-nb-words="94" data-nb-chars="570"><span class="idea" data-nb-ref-number="1" id="idea1" data-nb-words="94" data-nb-chars="570">Kilián vystavěl v&nbsp;Hoření ulici vilu pro doktora Hilmara a&nbsp;Štěpka se&nbsp;sblížila s&nbsp;mladou paní doktorovou. Nevzniklo žádné zvláštní přátelství, ty&nbsp;dvě ženy se&nbsp;jen občas sešly na&nbsp;náměstí, promluvily spolu několik letmých slov. Styky byly však přece jen navázány a&nbsp;Štěpka měla aspoň příležitost tu&nbsp;a&nbsp;tam se&nbsp;potěšit s&nbsp;tříletou Helenkou. Byl to&nbsp;opravdu roztomilý brouček! Štěpka se&nbsp;o&nbsp;paní doktorovou ani tuze nezajímala, byla to&nbsp;vlastně obyčejná maloměstská panička, byť v&nbsp;nejlepším smyslu toho slova, zajímala se&nbsp;jen o&nbsp;tu&nbsp;její malou dcerušku. Hned by&nbsp;si&nbsp;přála mít také takovou!</span></p>
        <p class="chunk" data-nb-ref-number="3" data-nb-words="180" data-nb-chars="1073"><span class="idea" data-nb-ref-number="2" id="idea2" data-nb-words="180" data-nb-chars="1073">Ano, zrovna takovou jemnou, krásnou dívenku s&nbsp;buclatýma ručkama a&nbsp;s&nbsp;udivenýma hnědýma očima, s&nbsp;nakadeřenými vlásky, které jí&nbsp;padaly do&nbsp;bílého čílka! Co&nbsp;by&nbsp;za&nbsp;to&nbsp;dala, kdyby byla její, a&nbsp;ne&nbsp;Hilmarova! Pouhé pomyšlení na&nbsp;to&nbsp;jí&nbsp;rozbušívalo srdce, všecka se&nbsp;rozplývala nahromaděnou něžností. Paní doktorová, jež byla vskutku inteligentní dáma a&nbsp;kterou městečko ještě nenaučilo odsuzovat a&nbsp;pomlouvat, celkem dost dobře snášela přepjaté chování stárnoucí dívky, snad s&nbsp;ní&nbsp;cítila cosi podobného soustrasti. Když ji&nbsp;však měla potkat s&nbsp;Helenkou, nebyla zrovna ráda. Co&nbsp;ta&nbsp;výstřední osoba s&nbsp;dítětem prováděla! Vyhazovala je&nbsp;do&nbsp;výše, nenasytně je&nbsp;líbala, tiskla je&nbsp;k&nbsp;sobě, div že&nbsp;je&nbsp;nezadusila! Holčička z&nbsp;toho bývala celá vyděšená, obyčejně to&nbsp;končilo tím, že&nbsp;se&nbsp;dala do&nbsp;pláče, ještě v&nbsp;noci pak ze&nbsp;sna křičívala, snad se&nbsp;jí&nbsp;o&nbsp;té&nbsp;bláznivé ženské zdálo. Kdyby to&nbsp;byl věděl doktor Hilmar! Ten by&nbsp;si&nbsp;byl jistě na&nbsp;Štěpku došel a&nbsp;řekl jí&nbsp;své mínění pěkně od&nbsp;plic, vysvětlil by&nbsp;jí, že&nbsp;to&nbsp;nesmyslné vzrušování a&nbsp;líbání dětí je&nbsp;vůbec škodlivé a&nbsp;velmi nezdravé. Takový rozumný, úzkostlivý pán!</span></p>
        <p class="chunk" data-nb-ref-number="4" data-nb-words="234" data-nb-chars="1425"><span class="idea" data-nb-ref-number="3" id="idea3" data-nb-words="234" data-nb-chars="1425">Paní doktorová Hilmarová však není v&nbsp;městě jediná, která má&nbsp;rozkošné děťátko. Tak například Jaromír pana soudce Lukše není o&nbsp;nic méně milý a&nbsp;krásný. Nosívá sametové kalhotky a&nbsp;krajkový límeček, je&nbsp;vždy čistý, vyžehlený, upravený, jenže se&nbsp;rád kaboní, bývá urputný, zlostný, pěstičkami se&nbsp;brání jakýmkoli lichotkám. Ani dost málo si&nbsp;na&nbsp;mazlení nepotrpí. Škoda, přeškoda, že&nbsp;jeho maminka pořád stůně, snad se&nbsp;ani nevystůně, a&nbsp;chlapeček bude sirotkem jako čtyřletý Kamil Rittichův, ten výbojný, statečný malý rytíř, mladší ze&nbsp;dvou apretérových synků. Vlastně ne&nbsp;už&nbsp;apretérových, vždyť Rittich nedávno opustil službu u&nbsp;Bergrů a&nbsp;udělal se&nbsp;pro sebe. Betka, Rittichova hospodyně, je&nbsp;na&nbsp;toho chlapce náramně žárlivá, hledívá na&nbsp;Štěpku zpod čela, kdykoli se&nbsp;chce s&nbsp;hošíkem trochu pobavit. Ovšem, Betka je&nbsp;osoba přísná, náboženská, Pánubohu by&nbsp;samou láskou nohy ukousala a&nbsp;ji, Štěpku, přezírá, protože se&nbsp;jí&nbsp;zdá příliš světská. Betka je&nbsp;hodná a&nbsp;poctivá služka, to&nbsp;se&nbsp;musí uznat, má&nbsp;to&nbsp;dítě ráda, jako by&nbsp;byla jeho vlastní máma, ale Štěpka silně pochybuje, že&nbsp;taková služka může dítěti matku tak docela nahradit. Už&nbsp;jen to&nbsp;–&nbsp;otci musí říkat milostpane a&nbsp;dítěti vyká. Je&nbsp;to&nbsp;nějaká rodina, je&nbsp;to&nbsp;pro chlapce nějaké vychování? Kdyby byl Rittich opravdu rozumný, byl by&nbsp;se&nbsp;už&nbsp;dávno znovu oženil, a&nbsp;mohl by, vždyť je&nbsp;to&nbsp;hezký a&nbsp;vzdělaný člověk. Och, Štěpka by&nbsp;byla ochotna být maminkou třeba oběma těm malým chudáčkům, Kamilovi i&nbsp;Jaromírovi!</span></p>
        <p class="chunk" data-nb-ref-number="5" data-nb-words="125" data-nb-chars="645"><span class="idea" data-nb-ref-number="4" id="idea4" data-nb-words="125" data-nb-chars="645">Dítě! Už&nbsp;i&nbsp;ta&nbsp;drogistová Poláková, ta&nbsp;stará rašple, kterou si&nbsp;drogista vzal jen pro peníze a&nbsp;která je&nbsp;o&nbsp;dobré tři roky starší než on, má&nbsp;dítě, dvouletého hošíka, čilého a&nbsp;povídavého. Když se&nbsp;narodil, byl sotva tak veliký jako ruka, a&nbsp;jak se&nbsp;z&nbsp;toho vykřesal! A&nbsp;jeho matka je&nbsp;ošklivá a&nbsp;zlá, zlá i&nbsp;na&nbsp;to&nbsp;dítě, mstí se&nbsp;mu, že&nbsp;již odkvétá, zatímco drogista je&nbsp;muž, jak se&nbsp;říká, k&nbsp;světu. Štěpka slyšela vyprávět, že&nbsp;Pepíček pořád jen pláče, a&nbsp;to&nbsp;jen proto, že&nbsp;ho&nbsp;matka ustavičně peskuje. Hned by&nbsp;si&nbsp;na&nbsp;tu&nbsp;vzteklici letěla, a&nbsp;když by&nbsp;ji&nbsp;už&nbsp;jednou dostala do&nbsp;parády, pořádně by&nbsp;ji&nbsp;pocuchala! Děti se&nbsp;mají jen milovat, líbat a&nbsp;hýčkat, a&nbsp;ne&nbsp;trestat a&nbsp;bít.</span></p>
        <p class="chunk" data-nb-ref-number="6" data-nb-words="169" data-nb-chars="1013"><span class="idea" data-nb-ref-number="5" id="idea5" data-nb-words="169" data-nb-chars="1013">Nejhůř však Štěpce bylo, když potkala s&nbsp;kočárkem nebo s&nbsp;miminkem v&nbsp;náruči některou ze&nbsp;svých bývalých spolužaček. Taková Berta Kulichová, manželka toho dobráka Kulicha ze&nbsp;spořitelny, se&nbsp;svou tříletou Bertičkou! Bertička není zrovna nejhezčí dítě, však ani Berta nebývala nikdy žádná kráska, a&nbsp;hle, přece jen se&nbsp;provdala, bože můj! Šťastná Hermínka, která si&nbsp;vzala důchodního ze&nbsp;zámku! Důchodní už&nbsp;sice není mladík, ale obdařil ji&nbsp;synáčkem, statným hošíkem, kterého teď oba milují a&nbsp;opatrují jako oko v&nbsp;hlavě. Co&nbsp;mohlo Štěpku potkat horšího, než že&nbsp;valná většina jejích spolužaček je&nbsp;již provdána a&nbsp;má&nbsp;děti, kdežto ona je&nbsp;pořád starou pannou, běhá jako hastroš po&nbsp;ulicích, doma uklízí, drhne, pere, donekonečna šije a&nbsp;vyšívá svou beztoho již dost bohatou výbavu, a&nbsp;po ženichovi dosud ani potuchy. Ještě že&nbsp;si&nbsp;občas může zahrát nějaké to&nbsp;divadlo! Tu&nbsp;pak do&nbsp;své role vloží všechnu svou utajovanou vášeň a&nbsp;všechno své skrývané hoře. Tleskají jí, jsou jí&nbsp;nadšeni, pravda, ale to&nbsp;je&nbsp;také to&nbsp;jediné, co&nbsp;ještě na&nbsp;světě má.</span></p>
        <p class="chunk" data-nb-ref-number="7" data-nb-words="126" data-nb-chars="707"><span class="idea" data-nb-ref-number="6" id="idea6" data-nb-words="126" data-nb-chars="707">Její poslední známost, která tak poeticky začala&nbsp;–&nbsp;Groman&nbsp;– jakpak dlouho ten je&nbsp;ženatý se&nbsp;svou hloupou Kristou, a&nbsp;už&nbsp;se&nbsp;šušká, že&nbsp;paní berní bude chovat. To&nbsp;místo provdané ženy a&nbsp;budoucí maminky po&nbsp;Gromanově boku, to&nbsp;je&nbsp;její místo, kterého pozbyla svým nesmyslným vrtochem a&nbsp;svou neústupností. A&nbsp;cožpak učitel Pavlík? Jak jím pohrdala, byl jí&nbsp;příliš nízký. Vida, už&nbsp;také neučí ve&nbsp;Mříčné, dostal se&nbsp;do&nbsp;města a&nbsp;předloni mu&nbsp;ta&nbsp;jeho krajačka povila synáčka. Jakže mu&nbsp;říkají? Jindra, Jindříšek. To&nbsp;jméno nemá ani po&nbsp;otci ani po&nbsp;matce, našli si&nbsp;je&nbsp;jen tak namátkou v&nbsp;kalendáři. A&nbsp;Pavlík už&nbsp;také není tak tenký, jako býval, začíná mu&nbsp;růst bříško, je&nbsp;na&nbsp;něm vidět blahobyt, jeho žena je&nbsp;prý náramně dobrá kuchařka.</span></p>
        <p class="chunk" data-nb-ref-number="8" data-nb-words="76" data-nb-chars="401"><span class="idea" data-nb-ref-number="7" id="idea7" data-nb-words="76" data-nb-chars="401">Eh, darmo mluvit. Čert sám ví, co&nbsp;v&nbsp;tom vězí, že&nbsp;žádný z&nbsp;těch mládenců, co&nbsp;se&nbsp;jí&nbsp;na&nbsp;korze a&nbsp;v&nbsp;divadle koří, ne&nbsp;a&nbsp;ne&nbsp;zabrat. Patrně se&nbsp;jí&nbsp;bojí, tak to&nbsp;asi bude. Nebo jim snad není dost koketní, nekroutí se&nbsp;jim dost, nelže jim jako ty&nbsp;druhé, nepřetváří se? Hloupí muži! Kdybyste věděli, co&nbsp;všechno pro vás má&nbsp;Štěpka připraveno na&nbsp;dně svého osiřelého srdce! Celé poklady něžnosti, celé peklo horké vášně!</span></p>
        <p class="chunk" data-nb-ref-number="9" data-nb-words="135" data-nb-chars="772"><span class="idea" data-nb-ref-number="8" id="idea8" data-nb-words="135" data-nb-chars="772">Opravdu, Štěpka se&nbsp;dostala do&nbsp;let, kdy jí&nbsp;je&nbsp;už&nbsp;všechno jedno. Není na&nbsp;světě jenom proto, aby s&nbsp;matkou vymetala kostely, aby obstarávala nákupy a&nbsp;doma aby dřela místo služky. Už&nbsp;je&nbsp;na&nbsp;čase, aby také ona měla muže a&nbsp;děti. Dosud jí&nbsp;bránily předsudky plynoucí z&nbsp;otcova postavení městského hodnostáře. Ten jí&nbsp;nebyl dost dobrý, protože nepocházel ze&nbsp;solidní měšťanské rodiny, ten byl malý, ten byl tenký, ten neměl dost vznešené povolání. Tak, teď tomu bude konec. Štěpka ví, co&nbsp;udělá, provdá se&nbsp;za&nbsp;prvního, který se&nbsp;jí&nbsp;namane, má&nbsp;už&nbsp;po&nbsp;krk toho marného, jalového života. Chce někoho milovat, chce někoho mít, nemusí být ani krásný, ani zvlášť chytrý, nemusí to&nbsp;být ani tuze veliký pán. Štěpka má&nbsp;snad chválabohu dost slušné věno, aby se&nbsp;svým mužem nemusila třít nouzi s&nbsp;bídou!</span></p>
        <p class="chunk" data-nb-ref-number="10" data-nb-words="54" data-nb-chars="321"><span class="idea" data-nb-ref-number="9" id="idea9" data-nb-words="54" data-nb-chars="321">Marně četla noviny, marně hledala zprávy o&nbsp;blížícím se&nbsp;válečném konfliktu. Tatínek pořád sliboval, sliboval, a&nbsp;ono kde nic tu&nbsp;nic. Zrovna v&nbsp;této pitomé době si&nbsp;lidé umínili, že&nbsp;budou žít v&nbsp;tupém, telecím míru. A&nbsp;nebožka Hanousková přece řekla Štěpce docela jasně, že&nbsp;ji&nbsp;štěstí nebo neštěstí potká jen ve&nbsp;válečných časech!</span></p>
        <p class="chunk" data-nb-ref-number="11" data-nb-words="145" data-nb-chars="877"><span class="idea" data-nb-ref-number="10" id="idea10" data-nb-words="145" data-nb-chars="877">Být tak silná a&nbsp;dobře vyvinutá, mít takové statné a&nbsp;žádostivé tělo, a&nbsp;přitom stále zůstávat stranou všeho životního víru! Štěpka teď myslívala na&nbsp;muže zcela nepočestně a&nbsp;ani dost málo se&nbsp;za&nbsp;své snění nestyděla. Myslila na&nbsp;muže vstávajíc lehajíc, myslila na&nbsp;ně&nbsp;v&nbsp;kostele i&nbsp;při domácí robotě. Když se&nbsp;oblékala a&nbsp;šněrovala, kostice korzetu jí&nbsp;připomínaly deset výbojných, dobyvačných prstů, všecka se&nbsp;rozplývala touhou. Od&nbsp;dětství jí&nbsp;nebylo tajno, čím je&nbsp;muž ženě, och, byla vždycky docela jiná než ty&nbsp;ostatní maloměstské husičky, které ještě věřily v&nbsp;čápa a&nbsp;vránu, tím hůře pro ni, tím palčivější žízeň jí&nbsp;stoupala do&nbsp;hrdla, tím hrozivější závrať jí&nbsp;omamovala smysly, když jí&nbsp;byl nějakým podšitým, zlomyslným způsobem připomenut její nesplněný životní úkol. Došlo to&nbsp;s&nbsp;ní&nbsp;už&nbsp;tak daleko, že&nbsp;v&nbsp;duchu přečasto záviděla děvečce Mandě to, co&nbsp;před lety zahlédla v&nbsp;šeru hlídačské boudy.</span></p>
        <p class="chunk" data-nb-ref-number="12" data-nb-words="38" data-nb-chars="263"><span class="idea" data-nb-ref-number="11" id="idea11" data-nb-words="38" data-nb-chars="263">Nebylo ze&nbsp;všeho nejmoudřejší plivnout na&nbsp;všechny úzkoprsé představy o&nbsp;mravnosti, na&nbsp;celý ten bezduchý společenský řád, nabídnout se&nbsp;prvnímu zdravě vypadajícímu muži, a&nbsp;zmocnit se&nbsp;tak jediným odvážným tahem na&nbsp;šachovnici obou nejzávažnějších figur, lásky a&nbsp;dítěte?</span></p>
        <p class="chunk" data-nb-ref-number="13" data-nb-words="90" data-nb-chars="520"><span class="idea" data-nb-ref-number="12" id="idea12" data-nb-words="90" data-nb-chars="520">Kdysi se&nbsp;dámy a&nbsp;dobře vychované slečny dívaly na&nbsp;Štěpku s&nbsp;mírným pohrdáním, když se&nbsp;na&nbsp;náměstí s&nbsp;kdekým zahazovala, když se&nbsp;neslušně natřásala a&nbsp;hlaholila jako na&nbsp;lesy. Odsuzovali ji, když se&nbsp;otáčela za&nbsp;Synáčkem, když se&nbsp;věšela na&nbsp;paty všem těm mládencům z&nbsp;jeho party. Cožpak teprve teď, když zanechala posledních ohledů a&nbsp;chovala se&nbsp;–&nbsp;fuj, je&nbsp;to&nbsp;tak ošklivé, ale jak jinak to&nbsp;říci&nbsp;–&nbsp;jako nějaká běhna! Nyní teprve sklízela opravdové opovržení, neboť&nbsp;–&nbsp;ano, bylo to&nbsp;pravda&nbsp;–&nbsp;všem mužským bez rozdílu nestydatě nadbíhala.</span></p>
        <p class="chunk" data-nb-ref-number="14" data-nb-words="90" data-nb-chars="532"><span class="idea" data-nb-ref-number="13" id="idea13" data-nb-words="90" data-nb-chars="532">Štěpka se&nbsp;stala postrachem všech mladíků, schopných ženění. Vysloužilí otcové rodin se&nbsp;po&nbsp;sobě významně ohlíželi, když ji&nbsp;měli potkat, zvláště ti, kteří byli již nabaženi manželského ráje a&nbsp;rádi se&nbsp;přitřeli k&nbsp;nějaké té&nbsp;ochotné sukni. Safra, safra, to&nbsp;je&nbsp;holka krev a&nbsp;mléko a&nbsp;upejpavá zrovna není, nedalo by&nbsp;se&nbsp;s&nbsp;ní&nbsp;mluvit? Mít muže se&nbsp;stalo heslem Štěpčiných dní i&nbsp;nocí, zoufalým „chci“ bez ohledu na&nbsp;prostředky. Ani se&nbsp;tím netajila, nezáleželo jí&nbsp;ani zbla na&nbsp;veřejném mínění. Byla tak zaslepená, že&nbsp;se&nbsp;svými názory ještě chvástala.</span></p>
        <p class="chunk" data-nb-ref-number="15" data-nb-words="31" data-nb-chars="170"><span class="idea" data-nb-ref-number="14" id="idea14" data-nb-words="31" data-nb-chars="170">„Jo, holky, když je&nbsp;člověku pětadvacet let (rok si&nbsp;upírala, bylo jí&nbsp;už&nbsp;víc než šestadvacet), to&nbsp;pak přestávají všechny žerty. Já&nbsp;–&nbsp;já bych si&nbsp;vzala za&nbsp;muže třeba cikána!“</span></p>
        <p class="chunk" data-nb-ref-number="16" data-nb-words="104" data-nb-chars="642"><span class="idea" data-nb-ref-number="15" id="idea15" data-nb-words="104" data-nb-chars="642">Na&nbsp;korze se&nbsp;procházela právě jen s&nbsp;těmi nejhoršími. (Ti lepší už&nbsp;o&nbsp;ni dávno nestáli.) S&nbsp;nejhoršími flamendry, hráči, holkaři, tajnými hříšníky i&nbsp;jinou takovou holotou, jíž by&nbsp;pořádné děvče ani neodpovědělo na&nbsp;pozdrav. Jeden z&nbsp;těch chlapíků měl už&nbsp;za&nbsp;sebou proces pro svedení nedospělého dítěte, dostal se&nbsp;z&nbsp;toho jen proto, že&nbsp;sám byl mazaný advokát. Ten si&nbsp;právě Štěpku nejvíc dobíral pro její zbytečné panenství, mluvil zastřeně, v&nbsp;průhledných narážkách, že&nbsp;taková oběť bohům je&nbsp;věc celkem zbytečná a&nbsp;bezcenná. Ostatní se&nbsp;jen šklebili, chtěli se&nbsp;pást na&nbsp;rozpacích té&nbsp;přezrálé pobloudilé holky. Jenže Štěpka, a&nbsp;rozpaky! Měla odpověď pohotově.</span></p>
        <p class="chunk" data-nb-ref-number="17" data-nb-words="60" data-nb-chars="335"><span class="idea" data-nb-ref-number="16" id="idea16" data-nb-words="60" data-nb-chars="335">„Nemyslete, že&nbsp;jsem tak hloupá, že&nbsp;nevím, nač narážíte a&nbsp;proč se&nbsp;na&nbsp;mne tak díváte. Jsem docela ráda, že&nbsp;nevypadám jako bidlo. A&nbsp;žádného z&nbsp;vás bych se&nbsp;nebála vzít si&nbsp;za&nbsp;muže, dovedla bych z&nbsp;vás vycepovat ještě docela slušné lidi!“ Ale ani doktůrek, ani žádný jiný z&nbsp;této nebezpečné chásky se&nbsp;nepokusili o&nbsp;nápravu touto násilnou cestou.</span></p>
        <p class="chunk" data-nb-ref-number="18" data-nb-words="30" data-nb-chars="194"><span class="idea" data-nb-ref-number="17" id="idea17" data-nb-words="30" data-nb-chars="194">Dcerušky ze&nbsp;slušných rodin byly před Štěpkou důrazně varovány. Stín její špatné pověsti padal na&nbsp;všechny, kdo se&nbsp;s&nbsp;ní&nbsp;stýkali. Městečko čekalo trpělivě na&nbsp;skandál, který stále jaksi nepřicházel.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./petrolejove_lampy_034.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>