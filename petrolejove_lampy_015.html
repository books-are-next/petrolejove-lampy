<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="9">
    <meta name="apple-mobile-web-app-capable" content="yes">
    <title>9</title>
    <link rel="stylesheet" href="./style/style.min.css" media="screen" integrity="sha256-0HU4DyeVQ9j1CgbQEvEhFsHtFoxn1ab6NeCS4IOAoDA=">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <meta name="order" content="10">
    <link rel="prev" href="./petrolejove_lampy_014.html">
    <link rel="next" href="./petrolejove_lampy_016.html">
    <link rel="self" href="petrolejove_lampy_015.html">
    <meta name="identifier" content="havlicek-petrolejove-lampy-7b7aab4">
    <meta name="role" content="chapter">
  </head>
  <body data-nb-words="963" data-nb-chars="6073" class="nb-role-chapter nb-custom-style">
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./petrolejove_lampy_014.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" id="chunk1" data-nb-words="1" data-nb-chars="1"><span class="idea" data-nb-ref-number="1" id="idea1" data-nb-words="1" data-nb-chars="1">9</span></h1>
        <p class="chunk" data-nb-ref-number="2" id="chunk2" data-nb-words="74" data-nb-chars="481"><span class="idea" data-nb-ref-number="2" id="idea2" data-nb-words="74" data-nb-chars="481">Dokud bydlili Kiliánovi v&nbsp;nízkém přízemním domku, obstarávala jim všechny hrubší domácí práce žena kočího Parduse. Ještě nějaký čas k&nbsp;nim chodila do&nbsp;činžáku, ale stavitel ji&nbsp;neviděl tuze rád. Zdálo se&nbsp;mu, že&nbsp;se&nbsp;do&nbsp;toho velikého, moderního domu nehodí. Nový dům znamenal vzestup na&nbsp;společenském žebříku. Sem patřila nikoli ochotnice Parduska, nýbrž posluhovačka z&nbsp;povolání, která byla zvyklá práci v&nbsp;lepších rodinách. Tak se&nbsp;do&nbsp;domácnosti Kiliánových dostala Traklová a&nbsp;její Lojzík.</span></p>
        <p class="chunk" data-nb-ref-number="3" id="chunk3" data-nb-words="93" data-nb-chars="551"><span class="idea" data-nb-ref-number="3" id="idea3" data-nb-words="93" data-nb-chars="551">Traklová byla vlastní sestra Jana E. Trakla, zámožného pekaře a&nbsp;radního, který měl na&nbsp;náměstí jednopatrový dům. Před šesti lety se&nbsp;v&nbsp;horách a&nbsp;v&nbsp;podhoří konaly manévry jičínského pluku. Traklová se&nbsp;seznámila s&nbsp;desátníkem od&nbsp;vojenské kapely a&nbsp;tajně se&nbsp;s&nbsp;ním scházela. Na&nbsp;jaře se&nbsp;jí&nbsp;narodilo dítě. Byla to&nbsp;hrozná rána pro čestný pekařský dům. Otec ji&nbsp;slavnostně proklel a&nbsp;téhož večera zemřel na&nbsp;záchvat mrtvice. Naneštěstí neměla již tehdy Traklová matku. Bratři se&nbsp;nad ní&nbsp;zatvrdili. Prohlásili, že&nbsp;pro ni&nbsp;od&nbsp;té&nbsp;chvíle již není místa pod rodnou střechou.</span></p>
        <p class="chunk" data-nb-ref-number="4" id="chunk4" data-nb-words="130" data-nb-chars="841"><span class="idea" data-nb-ref-number="4" id="idea4" data-nb-words="130" data-nb-chars="841">Hokyně Rubeška propůjčila Traklové z&nbsp;čirého milosrdenství světničku ve&nbsp;svém srubovém domku ve&nbsp;Zvědavé ulici. Městečko bylo v&nbsp;názorech na&nbsp;její poklesek rozdvojeno. Někteří, právě tak jako pekařova rodina, na&nbsp;ni&nbsp;svalovali vinu za&nbsp;otcovu smrt, většině se&nbsp;však zdálo přece jen poněkud kruté, vyhnat z&nbsp;domu rodičku s&nbsp;nemluvnětem týden starým v&nbsp;náručí a&nbsp;neposkytnout jí&nbsp;sebemenších prostředků k&nbsp;živobytí. Traklová si&nbsp;kupodivu věděla rady. Obešla všechny lepší měšťanské rodiny, zaprosila a&nbsp;podařilo se&nbsp;jí&nbsp;získat několik posluh. Byl v&nbsp;tom také kus senzace, dávat si&nbsp;od&nbsp;sestry ctihodného radního prát prádlo a&nbsp;drhnout podlahu. Později si&nbsp;na&nbsp;věc zvykli. Traklová pracovala bezvadně, levně, čistě, byla vděčná a&nbsp;pokorná. Měla k&nbsp;svým zaměstnavatelům jen jediný požadavek: aby si&nbsp;s&nbsp;sebou mohla vodit dítě, které milovala nezřízenou a&nbsp;nekritickou láskou.</span></p>
        <p class="chunk" data-nb-ref-number="5" id="chunk5" data-nb-words="162" data-nb-chars="1046"><span class="idea" data-nb-ref-number="5" id="idea5" data-nb-words="162" data-nb-chars="1046">Lojzík dojista nevypadal jako vojákův syn. Byl slaboučký, nevzhledný, nezdravý. Patrně mu&nbsp;neprospělo, že&nbsp;Traklová své těhotenství až&nbsp;do&nbsp;poslední chvíle skrývala. Porod byl těžký, starý doktor Hnik se&nbsp;zapotil, než dítě přivedl na&nbsp;svět. Od&nbsp;Hnikova zákroku zůstala Lojzíkova hlava poněkud smáčknutá v&nbsp;spáncích. Měl také trochu zdeformovanou pánev a&nbsp;příliš tenké nohy&nbsp;–&nbsp;kroutil se&nbsp;při chůzi, vyšlapoval si&nbsp;jako malý pavouček. Byl pihovatý, bledý, ruce měl vždycky vlhké a&nbsp;studené. Šilhal. Neuměl se&nbsp;ani po&nbsp;dětsku jásavě zasmát. Bláhová matka se&nbsp;domnívala, že&nbsp;je&nbsp;tak moudrý. Ve&nbsp;skutečnosti byl nesmírně závistivý, pokrytecký, zlomyslný. Jeho mlsnost neznala mezí. Sousto, podávané k&nbsp;ústům, dovedl sledovat s&nbsp;takovou vytrvalostí a&nbsp;zlobou, že&nbsp;ten, kdo je&nbsp;pojídal, na&nbsp;ně&nbsp;ztrácel chuť. Přitom neměl v&nbsp;ničem nedostatek, Traklová se&nbsp;uskrovňovala, jak se&nbsp;dalo, jen aby mu&nbsp;mohla dopřát všeho, co&nbsp;měly jiné děti. Projevil-li mu&nbsp;někdo trochu pozornosti, ihned jí&nbsp;zneužil, byl dotěrný a&nbsp;neodbytný. Poněvadž ho&nbsp;matka vším možným přecpávala, většinou ohavně páchl.</span></p>
        <p class="chunk" data-nb-ref-number="6" id="chunk6" data-nb-words="161" data-nb-chars="1023"><span class="idea" data-nb-ref-number="6" id="idea6" data-nb-words="161" data-nb-chars="1023">Sledovat poměr Traklové k&nbsp;dítěti nebylo právě příjemné. Pánem v&nbsp;její malé domácnosti byl Lojzík. Matka se&nbsp;ho&nbsp;ptala na&nbsp;radu, ať&nbsp;šlo o&nbsp;cokoli, a&nbsp;on&nbsp;nařizoval. Nestrpěl odporu. Rubeška se&nbsp;křižovala, jak že&nbsp;to&nbsp;Traklová kluka vychovává, vytýkala jí&nbsp;přílišnou měkkost a&nbsp;po&nbsp;volnost, varovala ji&nbsp;před následky. Nic naplat, posluhovačka byla nesmírně pyšná na&nbsp;svého malého tyrana. Ač&nbsp;byla jinak tichá a&nbsp;nenáročná pracovnice, zvyklá přehlížení a&nbsp;ponižování, bez váhání opustila dobré místo, jakmile si&nbsp;to&nbsp;Lojzík přál. Ji&nbsp;bylo možno jakkoli odbýt, jen když se&nbsp;chlapci neubližovalo. Byla pošetile vděčná každému, kdo si&nbsp;ho&nbsp;předcházel. Tím se&nbsp;tak již dost špatné Lojzíkovy mravy ještě zhoršovaly. Za&nbsp;pamlsek, za&nbsp;to, že&nbsp;mu&nbsp;byla trpěna pochybná zábava, za&nbsp;polámanou hračku, kterou si&nbsp;zamanul mít, dřela Traklová trpělivě a&nbsp;odevzdaně až&nbsp;do&nbsp;úpadu. Lakomí dovedli na&nbsp;této její vlastnosti vychytrat. Panstvo, které dost těžko snášelo nechutného, rozpínavého Lojzíka, snažilo se&nbsp;přemoci k&nbsp;němu svůj odpor, jen aby neztratilo pilnou pracovnici.</span></p>
        <p class="chunk" data-nb-ref-number="7" id="chunk7" data-nb-words="104" data-nb-chars="644"><span class="idea" data-nb-ref-number="7" id="idea7" data-nb-words="104" data-nb-chars="644">Když Štěpka uzřela poprvé malého Lojzíka sedět na&nbsp;stoličce u&nbsp;dveří a&nbsp;zvědavě natahovat krk, mžikat kulatýma, šilhavýma inkoustovýma očima, ihned se&nbsp;rozhodla, že&nbsp;ho&nbsp;bude milovat. Připadal jí&nbsp;tak ubohý, bezmocný, hodný soucitu! Neměla hraček, které by&nbsp;mu&nbsp;mohla nabídnout, neměla plné kapsy mlsků jako Pavel Malinů, poněvadž u&nbsp;Kiliánů se&nbsp;žilo šetrně, mohla však věnovat dítěti všechny své volné chvíle, jichž po&nbsp;ztrátě Vejrychovska notně přibylo. Traklová se&nbsp;za&nbsp;ní&nbsp;dojatě ohlížela, když brala Lojzíka za&nbsp;ruku a&nbsp;odváděla ho&nbsp;na&nbsp;půdu. Tam byla vyhlídka. Tam byly na&nbsp;oknech veliké požární plechy, na&nbsp;něž bylo možno bubnovat a&nbsp;tropit tak pekelný rámus.</span></p>
        <p class="chunk" data-nb-ref-number="8" id="chunk8" data-nb-words="124" data-nb-chars="766"><span class="idea" data-nb-ref-number="8" id="idea8" data-nb-words="124" data-nb-chars="766">Štěpka měla odevždy vášeň pro malá děťátka, pro buclaté, důvěřivé drobečky, k&nbsp;nimž se&nbsp;mohla chovat jako maminka. Nepostřehla, jak je&nbsp;Lojzík dalek představ, které si&nbsp;o&nbsp;něm dělala. Nechal se&nbsp;trpělivě vynést po&nbsp;žebříku na&nbsp;palandu k&nbsp;věšení prádla, dokonce se&nbsp;nechal vysadit na&nbsp;půdní okénko a&nbsp;s&nbsp;němou hrůzou pozoroval nesmírný obzor před sebou a&nbsp;rojení pidimužíků dole v&nbsp;ulici, připustil, aby ho&nbsp;Štěpka povozila na&nbsp;burácejícím mandlu, potom však chtěl stůj co&nbsp;stůj vniknout do&nbsp;jedné z&nbsp;komor, kde otvorem v&nbsp;prkenné stěně zahlédl olezlého houpacího koníka. Nic nedal na&nbsp;vysvětlování, že&nbsp;komora nepatří Kiliánovům a&nbsp;že&nbsp;od&nbsp;ní&nbsp;Štěpka nemá klíč. Řval tak vztekle, až&nbsp;ustrašená Traklová vyběhla nahoru a&nbsp;s&nbsp;vyčítavým, slzavým pohledem vyrvala jedináčka z&nbsp;rukou překvapené Štěpky.</span></p>
        <p class="chunk" data-nb-ref-number="9" id="chunk9" data-nb-words="114" data-nb-chars="720"><span class="idea" data-nb-ref-number="9" id="idea9" data-nb-words="114" data-nb-chars="720">Ještě několikrát se&nbsp;Štěpka marně pokoušela získat si&nbsp;Lojzíkovu náklonnost. Všemožně se&nbsp;snažila nějak se&nbsp;mu&nbsp;zavděčit. Zklamala se&nbsp;opět, zklamala se&nbsp;hanebně. Nejdřív jí&nbsp;hodil do&nbsp;příkopu, plného bláta, jejího ošumělého králíčka, kterého příliš milovala, aby se&nbsp;byla mohla odhodlat dát mu&nbsp;jej darem. Potom jí&nbsp;naplil do&nbsp;tváře, když mu&nbsp;místo celého koláče uštědřila jen polovic. Hlavně však páchl, páchl, a&nbsp;na&nbsp;její přátelství si&nbsp;dělal nepříjemné právo. Štěpka se&nbsp;od&nbsp;něho odvracela, začala se&nbsp;ho&nbsp;stranit, nakonec si&nbsp;ho&nbsp;zošklivila tak jako žádné jiné dítě. Její nepřítel, Holinka ze&nbsp;Špitálku, který ji&nbsp;pronásledoval, jak mohl, a&nbsp;kterého kdysi slavně přeprala, jí&nbsp;byl nepoměrně milejší než tento zhýčkaný a&nbsp;protivný malý spratek.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./petrolejove_lampy_016.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-x5EUMx3hhXwlnmb8jNuT80IFyXbfgPpvQLiBBlogboo="></script>
  </body>
</html>