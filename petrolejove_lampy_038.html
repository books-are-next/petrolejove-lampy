<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="32">
    <meta name="apple-mobile-web-app-capable" content="yes">
    <title>32 • Petrolejové lampy</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./petrolejove_lampy_037.html">
    <link rel="next" href="./petrolejove_lampy_039.html">
    <meta name="nb-order" content="32">
    <link rel="self" href="petrolejove_lampy_038.html">
    <meta name="nb-identifier" content="havlicek-petrolejove-lampy-665d26e">
    <meta name="nb-role" content="chapter">
  </head>
  <body data-nb-words="1757" data-nb-chars="10805" class="nb-role-chapter nb-custom-style">
    <nav role="doc-toc">
      <ul>
        <li><a href="petrolejove_lampy_007.html">ČÁST PRVNÍ
            LAMPY SVÍTÍ A PROSTÍRÁ SE</a></li>
      </ul>
      <ul>
        <li><a href="petrolejove_lampy_008.html">2</a></li>
      </ul>
      <ul>
        <li><a href="petrolejove_lampy_009.html">3</a></li>
      </ul>
      <ul>
        <li><a href="petrolejove_lampy_010.html">4</a></li>
      </ul>
      <ul>
        <li><a href="petrolejove_lampy_011.html">5</a></li>
      </ul>
      <ul>
        <li><a href="petrolejove_lampy_012.html">6</a></li>
      </ul>
      <ul>
        <li><a href="petrolejove_lampy_013.html">7</a></li>
      </ul>
      <ul>
        <li><a href="petrolejove_lampy_014.html">8</a></li>
      </ul>
      <ul>
        <li><a href="petrolejove_lampy_015.html">9</a></li>
      </ul>
      <ul>
        <li><a href="petrolejove_lampy_016.html">10</a></li>
      </ul>
      <ul>
        <li><a href="petrolejove_lampy_017.html">11</a></li>
      </ul>
      <ul>
        <li><a href="petrolejove_lampy_018.html">12</a></li>
      </ul>
      <ul>
        <li><a href="petrolejove_lampy_019.html">13</a></li>
      </ul>
      <ul>
        <li><a href="petrolejove_lampy_020.html">14</a></li>
      </ul>
      <ul>
        <li><a href="petrolejove_lampy_021.html">15</a></li>
      </ul>
      <ul>
        <li><a href="petrolejove_lampy_022.html">16</a></li>
      </ul>
      <ul>
        <li><a href="petrolejove_lampy_023.html">17</a></li>
      </ul>
      <ul>
        <li><a href="petrolejove_lampy_024.html">18</a></li>
      </ul>
      <ul>
        <li><a href="petrolejove_lampy_025.html">19</a></li>
      </ul>
      <ul>
        <li><a href="petrolejove_lampy_026.html">20</a></li>
      </ul>
      <ul>
        <li><a href="petrolejove_lampy_027.html">21</a></li>
      </ul>
      <ul>
        <li><a href="petrolejove_lampy_028.html">22</a></li>
      </ul>
      <ul>
        <li><a href="petrolejove_lampy_029.html">23</a></li>
      </ul>
      <ul>
        <li><a href="petrolejove_lampy_030.html">24</a></li>
      </ul>
      <ul>
        <li><a href="petrolejove_lampy_031.html">25</a></li>
      </ul>
      <ul>
        <li><a href="petrolejove_lampy_032.html">26</a></li>
      </ul>
      <ul>
        <li><a href="petrolejove_lampy_033.html">27</a></li>
      </ul>
      <ul>
        <li><a href="petrolejove_lampy_034.html">28</a></li>
      </ul>
      <ul>
        <li><a href="petrolejove_lampy_035.html">29</a></li>
      </ul>
      <ul>
        <li><a href="petrolejove_lampy_036.html">30</a></li>
      </ul>
      <ul>
        <li><a href="petrolejove_lampy_037.html">31</a></li>
      </ul>
      <ul>
        <li><a href="petrolejove_lampy_038.html">32</a></li>
      </ul>
      <ul>
        <li><a href="petrolejove_lampy_039.html">33</a></li>
      </ul>
      <ul>
        <li><a href="petrolejove_lampy_040.html">ČÁST DRUHÁ
            SYTÝ U STOLU</a></li>
      </ul>
      <ul>
        <li><a href="petrolejove_lampy_041.html">2</a></li>
      </ul>
      <ul>
        <li><a href="petrolejove_lampy_042.html">3</a></li>
      </ul>
      <ul>
        <li><a href="petrolejove_lampy_043.html">4</a></li>
      </ul>
      <ul>
        <li><a href="petrolejove_lampy_044.html">5</a></li>
      </ul>
      <ul>
        <li><a href="petrolejove_lampy_045.html">6</a></li>
      </ul>
      <ul>
        <li><a href="petrolejove_lampy_046.html">7</a></li>
      </ul>
      <ul>
        <li><a href="petrolejove_lampy_047.html">8</a></li>
      </ul>
      <ul>
        <li><a href="petrolejove_lampy_048.html">9</a></li>
      </ul>
      <ul>
        <li><a href="petrolejove_lampy_049.html">10</a></li>
      </ul>
      <ul>
        <li><a href="petrolejove_lampy_050.html">11</a></li>
      </ul>
      <ul>
        <li><a href="petrolejove_lampy_051.html">12</a></li>
      </ul>
      <ul>
        <li><a href="petrolejove_lampy_052.html">13</a></li>
      </ul>
      <ul>
        <li><a href="petrolejove_lampy_053.html">14</a></li>
      </ul>
      <ul>
        <li><a href="petrolejove_lampy_054.html">15</a></li>
      </ul>
      <ul>
        <li><a href="petrolejove_lampy_055.html">16</a></li>
      </ul>
      <ul>
        <li><a href="petrolejove_lampy_056.html">17</a></li>
      </ul>
      <ul>
        <li><a href="petrolejove_lampy_057.html">18</a></li>
      </ul>
      <ul>
        <li><a href="petrolejove_lampy_058.html">19</a></li>
      </ul>
      <ul>
        <li><a href="petrolejove_lampy_059.html">20</a></li>
      </ul>
      <ul>
        <li><a href="petrolejove_lampy_060.html">21</a></li>
      </ul>
      <ul>
        <li><a href="petrolejove_lampy_061.html">22</a></li>
      </ul>
      <ul>
        <li><a href="petrolejove_lampy_062.html">ČÁST TŘETÍ
            LAMPY ZHASÍNAJÍ</a></li>
      </ul>
      <ul>
        <li><a href="petrolejove_lampy_063.html">2</a></li>
      </ul>
      <ul>
        <li><a href="petrolejove_lampy_064.html">3</a></li>
      </ul>
      <ul>
        <li><a href="petrolejove_lampy_065.html">4</a></li>
      </ul>
      <ul>
        <li><a href="petrolejove_lampy_066.html">5</a></li>
      </ul>
      <ul>
        <li><a href="petrolejove_lampy_067.html">6</a></li>
      </ul>
      <ul>
        <li><a href="petrolejove_lampy_068.html">7</a></li>
      </ul>
      <ul>
        <li><a href="petrolejove_lampy_069.html">8</a></li>
      </ul>
      <ul>
        <li><a href="petrolejove_lampy_070.html">9</a></li>
      </ul>
      <ul>
        <li><a href="petrolejove_lampy_071.html">10</a></li>
      </ul>
      <ul>
        <li><a href="petrolejove_lampy_072.html">11</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./petrolejove_lampy_037.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="2"><span class="idea" data-nb-ref-number="1" id="idea1" data-nb-words="1" data-nb-chars="2">32</span></h1>
        <p class="chunk" data-nb-ref-number="2" data-nb-words="66" data-nb-chars="399"><span class="idea" data-nb-ref-number="2" id="idea2" data-nb-words="66" data-nb-chars="399">Španělsko bylo poraženo Spojenými státy a&nbsp;jeho loďstvo zničeno, v&nbsp;Jižní Africe planula válka, Búrové se&nbsp;udatně bránili červenokabátníkům, jména Krüger a&nbsp;De&nbsp;Wett šla od&nbsp;úst k&nbsp;ústům, stateční kluci z&nbsp;náměstí bojovali búrskou válku s&nbsp;kluky z&nbsp;Jilmu a&nbsp;Štěpka Kiliánová se&nbsp;radovala ze&nbsp;své nové válečné příležitosti, ze&nbsp;své pozdní válečné příležitosti&nbsp;–&nbsp;ale kde se, u&nbsp;čerta, v&nbsp;městečku vzal hejtman Malina?</span></p>
        <p class="chunk" data-nb-ref-number="3" data-nb-words="41" data-nb-chars="244"><span class="idea" data-nb-ref-number="3" id="idea3" data-nb-words="41" data-nb-chars="244">Pavel Malina nebyl hejtmanem tak tuze dlouho. Bylo to&nbsp;od&nbsp;něho vlastně hezké, že&nbsp;dosáhl tak vysoké hodnosti na&nbsp;samém sklonku své vojenské kariéry. Jmenovali ho&nbsp;hejtmanem, ale pak&nbsp;–&nbsp;nu, pak mu&nbsp;ovšem nezbylo nic jiného, než zažádat o&nbsp;penzionování.</span></p>
        <p class="chunk" data-nb-ref-number="4" data-nb-words="123" data-nb-chars="762"><span class="idea" data-nb-ref-number="4" id="idea4" data-nb-words="123" data-nb-chars="762">Dloužky, ze&nbsp;kterých se&nbsp;staly dluhy, marně uplácené milosrdnou rukou otce, jenž pro tento ušlechtilý cíl obětoval staršího syna jako Abrahám Izáka, rostly a&nbsp;rostly, dvůr se&nbsp;drolil a&nbsp;drolil, až&nbsp;už&nbsp;nebylo ani pomyšlení na&nbsp;to, že&nbsp;by&nbsp;mohl být ještě někdy stmelen do&nbsp;původní podoby. Bylo již nad slunce jasnější, že&nbsp;bude nutné opět odprodávat, ale bylo také nad slunce jasnější, že&nbsp;nebudou odprodávat Malinovi, nýbrž věřitel, jilemnická spořitelna. A&nbsp;nebylo už&nbsp;ani pomyšlení na&nbsp;to, že&nbsp;by&nbsp;si&nbsp;bylo možno na&nbsp;Vejrychovsko ještě něco vypůjčit, a&nbsp;tak do&nbsp;zázračné hejtmanské kariéry, do&nbsp;kariéry z&nbsp;boží milosti, přestala téci míza. Pavel zakončil smutnou frašku velkolepou důstojnickou pitkou a&nbsp;navrátil se&nbsp;domů jako marnotratný syn se&nbsp;svítivou uniformou a&nbsp;s&nbsp;prázdnýma rukama.</span></p>
        <p class="chunk" data-nb-ref-number="5" data-nb-words="58" data-nb-chars="371"><span class="idea" data-nb-ref-number="5" id="idea5" data-nb-words="58" data-nb-chars="371">Nebyl uvítán jako onen biblický marnotratník, ale spíš jako mrtvola, která se&nbsp;nezvána a&nbsp;nevolána vrátila z&nbsp;hrobu. Nikdo nezabil na&nbsp;jeho oslavu tučné tele, nikdo ho&nbsp;s&nbsp;blahořečením nepřivinul k&nbsp;srdci. Hluchoněmý Franc rozpačitě smekl čepici, žádný jásavý zvuk mu&nbsp;nevyšel z&nbsp;hrdla, starý pes jen tesklivě zakňučel, když ostruhy na&nbsp;lesklých perkách zazvonily před jeho boudou.</span></p>
        <p class="chunk" data-nb-ref-number="6" data-nb-words="127" data-nb-chars="759"><span class="idea" data-nb-ref-number="6" id="idea6" data-nb-words="127" data-nb-chars="759">I&nbsp;on&nbsp;snad věděl, že&nbsp;ten, jenž vstupuje, nepřiloží ruku k&nbsp;dílu, nevysype z&nbsp;děravé kapsy zlato, potřebné k&nbsp;znovuzřízení hospodářství, že&nbsp;se&nbsp;jen líně svalí na&nbsp;postel ve&nbsp;velké světnici a&nbsp;bude se&nbsp;tiše nudit a&nbsp;nahlas po&nbsp;vojensku klít. Starému Malinovi nepřibylo vrásek v&nbsp;jeho zbědovaném obličeji jen proto, že&nbsp;se&nbsp;mu&nbsp;jich tam už&nbsp;víc ani nevešlo. Hejtman pozdě vstával, pozdě sedal ke&nbsp;stolu, na&nbsp;každého se&nbsp;přepodivně díval a&nbsp;přepodivně se&nbsp;usmíval. Pozoroval. Zažíval zvláštní senzaci. Tak vida&nbsp;–&nbsp;domov! Dávno již nebyl jeho domovem. Nic ho&nbsp;sem nelákalo, nic ho&nbsp;tu&nbsp;netěšilo. Eh&nbsp;co, bylo mu&nbsp;to&nbsp;vlastně docela jedno. Byl dokonale vypotřebován, dokonale znaven. Nebyl těžkomyslný, spíš naopak, všechno mu&nbsp;bylo jen k&nbsp;smíchu, jeho smích však nebyl smíchem veselého člověka.</span></p>
        <p class="chunk" data-nb-ref-number="7" data-nb-words="106" data-nb-chars="641"><span class="idea" data-nb-ref-number="7" id="idea7" data-nb-words="106" data-nb-chars="641">Jan vstoupil do&nbsp;světnice s&nbsp;dýmkou v&nbsp;zubech a&nbsp;se&nbsp;starostlivě nakrabeným čelem. Proč? Hnědák měl kalné a&nbsp;vyhaslé oči. Bolela ho&nbsp;noha. Před třemi dny mu&nbsp;Peřinův čeledín způsobil na&nbsp;stehně velikou tržnou ránu, když se&nbsp;neopatrně zatáčel s&nbsp;kládami okolo Gasnerovy zahrady. Zvěrolékař ránu zašil, ale nyní má&nbsp;kůň horečku, chvílemi smutně a&nbsp;táhle zařehtá. Jen proto se&nbsp;Jan tvářil tak ztrápeně. A&nbsp;hejtmanovy uši, zašpičatělé jako uši satyra, se&nbsp;bystře vztyčily, vrásky kolem úst se&nbsp;rozběhly k&nbsp;úšklebku. Jan se&nbsp;souží pro takovou lapálii! Blázen! Starý hleděl pozorně na&nbsp;mladšího syna. Smál se&nbsp;nebo se&nbsp;nesmál? Ještě mu&nbsp;doma dobře nerozuměli&nbsp;–&nbsp;naštěstí!</span></p>
        <p class="chunk" data-nb-ref-number="8" data-nb-words="36" data-nb-chars="212"><span class="idea" data-nb-ref-number="8" id="idea8" data-nb-words="36" data-nb-chars="212">Děvečka zakopla a&nbsp;rozlila krajáč mléka. Starý se&nbsp;rozkřikl sípavým hlasem a&nbsp;hejtman se&nbsp;musil ze&nbsp;šetrnosti obrátit, aby nevypukl v&nbsp;hlasitý řehot. Tihle lidé, ti&nbsp;maličcí lidé na&nbsp;statku&nbsp;–&nbsp;jaké je&nbsp;to&nbsp;legrační divadlo!</span></p>
        <p class="chunk" data-nb-ref-number="9" data-nb-words="93" data-nb-chars="551"><span class="idea" data-nb-ref-number="9" id="idea9" data-nb-words="93" data-nb-chars="551">Zatím ještě jen chodil a&nbsp;díval se. „Když se&nbsp;mu&nbsp;nemůže vrátit láska k&nbsp;těm věcem, v&nbsp;kterých vyrostl,“ myslil si&nbsp;starý Malina, „zdalipak se&nbsp;v&nbsp;něm probudí aspoň soucit s&nbsp;námi?“ Dávno však zhynula, dávno zaschla ta&nbsp;ratolest sotva kdy zelená. Láska se&nbsp;nevrátí, soucit se&nbsp;neprobudí. Chodil dlouhými kroky podle čertovy stodoly, brodil se&nbsp;ve&nbsp;vysokém sněhu na&nbsp;kraji paseky. Hledal snad něco, co&nbsp;tu&nbsp;kdysi bývalo, toužil se&nbsp;rozpomenout? Ach ne, bloudil tak prostě jen proto, že&nbsp;neměl nic na&nbsp;práci. Procházel se, aby objevoval věci malicherné a&nbsp;nevýslovně směšné.</span></p>
        <p class="chunk" data-nb-ref-number="10" data-nb-words="99" data-nb-chars="614"><span class="idea" data-nb-ref-number="10" id="idea10" data-nb-words="99" data-nb-chars="614">Protože byl kostnatý a&nbsp;vytáhlý, byl i&nbsp;jeho stín hranatý a&nbsp;dlouhý. Tak chodili vlastně spolu, on&nbsp;a&nbsp;jeho stín. Děvečka Francka byla hloupá holka, trnula hrůzou, kdykoli ho&nbsp;měla potkat. Jednou seděla u&nbsp;studny na&nbsp;nízké stoličce a&nbsp;vysekávala led kolem obrubně. Měsíc zeleně svítil. Tu&nbsp;cosi zakřupalo na&nbsp;ledové tříšti a&nbsp;na&nbsp;ozářené stěně čertovy stodoly se&nbsp;objevil hejtmanův nosatý stín. Stín samého satanáše? Nebo černokněžníka Vejrycha? Francka utíkala s&nbsp;pokřikem domů, jako by&nbsp;jí&nbsp;hlavu zapálil, sekeru nechala ležet u&nbsp;studny. Pavel se&nbsp;štěkavě rozchechtal. Na&nbsp;dvůr jako by&nbsp;se&nbsp;vrátily staré časy ze&nbsp;zapomenutých pověstí.</span></p>
        <p class="chunk" data-nb-ref-number="11" data-nb-words="107" data-nb-chars="674"><span class="idea" data-nb-ref-number="11" id="idea11" data-nb-words="107" data-nb-chars="674">Ustavičně kouřil. Snad dával celé své výslužné jen na&nbsp;cigarety. Ostatně&nbsp;–&nbsp;proč ne? Nechával se&nbsp;s&nbsp;naprostou samozřejmostí od&nbsp;otce a&nbsp;od bratra živit. Nepřidal ani haléř na&nbsp;stravu, ani na&nbsp;bydlení. Byl doma. Trpěli jeho přítomnost, byla jim levnější než jeho drahá nepřítomnost. Nedopalky cigaret ležely všude, po&nbsp;dvoře, po&nbsp;podlaze, kolem stolu, Francka měla co&nbsp;zametat. Jeho stará světnička, již opět okupoval, byla všecka poseta těmito smutnými květy. Kouřil usínaje, kouřil, jakmile se&nbsp;probudil. Popel z&nbsp;jeho cigaret se&nbsp;sypal na&nbsp;pruhovanou duchnu, na&nbsp;napěchované polštáře. Tu&nbsp;a&nbsp;onde neopatrný plamínek propálil dírku, a&nbsp;z&nbsp;ní&nbsp;se&nbsp;pak trousilo drobounké peří jako podzimní sníh.</span></p>
        <p class="chunk" data-nb-ref-number="12" data-nb-words="146" data-nb-chars="913"><span class="idea" data-nb-ref-number="12" id="idea12" data-nb-words="146" data-nb-chars="913">Chodíval s&nbsp;oblibou do&nbsp;hospody Jana Semjána, s&nbsp;nikým se&nbsp;však nepřátelil, se&nbsp;sousedy nerozprávěl. Nedaleko výčepu si&nbsp;našel stůl, kde sedával sám. Opět se&nbsp;jen díval. Co&nbsp;tu&nbsp;bylo směšných tváří, směšných, udřených tváří! Všechny tak nepodobné ušlechtilým tvářím čackých důstojníků a&nbsp;důstojnických dam v&nbsp;olomoucké posádce! Co&nbsp;starostí, napsaných na&nbsp;čelech, co&nbsp;malicherných zájmů, jako by&nbsp;život byl tak hrozně důležitý, jako by&nbsp;byl tak důležitý majetek, štěstí dětí a&nbsp;vnuků a&nbsp;celá jejich budoucnost. Jako by&nbsp;mělo vůbec nějaký smysl trápit se&nbsp;jen proto, že&nbsp;o&nbsp;předvánočním jarmarce lilo jako z&nbsp;konve a&nbsp;zboží šlo špatně na&nbsp;odbyt, jako by&nbsp;někoho mohlo doopravdy zajímat, zhasne-li souchotinář Sípal dnes nebo až&nbsp;za&nbsp;měsíc, je-li ta&nbsp;či&nbsp;ona holka ještě počestná, padá-li Nácíčkovi ze&nbsp;Špitálku karta nebo nepadá, sbíhají-li se&nbsp;chudákovi Culíkovi sliny na&nbsp;cizí sousto, jakou ostudu zas ztropil kočí Kalaš svou nevymáchanou hubou.</span></p>
        <p class="chunk" data-nb-ref-number="13" data-nb-words="135" data-nb-chars="828"><span class="idea" data-nb-ref-number="13" id="idea13" data-nb-words="135" data-nb-chars="828">Druhá taková místnost, kam hejtman občas zabrousil, byla Goldšmídova kořalna v&nbsp;Kostelní ulici. Kořalna sice nebyla zrovna vhodným místem pro takového pána, ale hejtmanovi se&nbsp;ani dost málo nechtělo chodit mezi pány. Byli by&nbsp;od&nbsp;něho žádali, aby se&nbsp;jim přizpůsobil a&nbsp;choval se&nbsp;stejně důstojně a&nbsp;odměřeně jako oni. Hejtman Malina — a&nbsp;důstojný a&nbsp;odměřený! V&nbsp;tomto ctihodném kroužku! S&nbsp;doutníkem v&nbsp;prstech, s&nbsp;rozšafným sousedským rozhovorem na&nbsp;rtech! Chtěl být sám. Ne&nbsp;snad že&nbsp;by&nbsp;se&nbsp;pokládal za&nbsp;viníka nebo dokonce za&nbsp;vyvrhele. Jeho role ničitele hodnot mu&nbsp;nebyla ani dost málo nepříjemná. Problém jeho ztracené existence&nbsp;– byl-li to&nbsp;vůbec nějaký problém&nbsp;–&nbsp;ho nebolel. Byl to&nbsp;mrtvý problém. Člověk s&nbsp;ukončenou minulostí. Muž bez budoucnosti. Zmalátňující pocit minulosti v&nbsp;žilách, lidská troska na&nbsp;samém okraji jámy. Víc nic. Víc nic.</span></p>
        <p class="chunk" data-nb-ref-number="14" data-nb-words="155" data-nb-chars="932"><span class="idea" data-nb-ref-number="14" id="idea14" data-nb-words="155" data-nb-chars="932">U&nbsp;Goldšmída, na&nbsp;roh věčně politého a&nbsp;lepkavého stolu, mu&nbsp;stavívala čtvrťák Líza-Basička, živé pohoršení města Jilemnice. Sedával tam tupě a&nbsp;beze slova, upíjel ze&nbsp;sklenky, stříhal svými navoskovanými kníry a&nbsp;pohyboval pokožkou na&nbsp;čele. Naučil se&nbsp;pohybovat čelem, jako by&nbsp;to&nbsp;nebylo jeho vlastní čelo, ale cizí, přišité. Neměli ho&nbsp;ovšem rádi ani u&nbsp;Semjána, ani u&nbsp;žida. Byl z&nbsp;těch, kteří sice ještě platí, ale patrně jednoho dne přestanou platit. Nějakou dobu bude nutno dávat na&nbsp;úvěr, pak začnou potíže. Žid ho&nbsp;hodnotil po&nbsp;židovsku. Semján se&nbsp;po&nbsp;něm díval po&nbsp;očku, s&nbsp;nedůvěrou. Takoví tiší a&nbsp;zlomyslně se&nbsp;ušklebující lidé jednoho dne zosnují hádku, rvačku do&nbsp;krve jen pro pouhé povyražení. Kdy přijde ta&nbsp;trpká hodina, při sklence kyselého vína nebo při pouhém pivě? Zatím ještě ten divný brach vypadá, jako by&nbsp;se&nbsp;dobře bavil. Co&nbsp;však učiní, až&nbsp;se&nbsp;přestane bavit? Jakou způsobí nepříjemnost, aby se&nbsp;jeho pochmurná duše trochu vzpružila?</span></p>
        <p class="chunk" data-nb-ref-number="15" data-nb-words="44" data-nb-chars="262"><span class="idea" data-nb-ref-number="15" id="idea15" data-nb-words="44" data-nb-chars="262">Týden před Vánocemi potkal hejtman na&nbsp;náměstí strýce Kiliána. Nevyhnul se&nbsp;mu, proč by&nbsp;to&nbsp;byl dělal, zastavil se&nbsp;s&nbsp;takovým klidem, jako by&nbsp;byl nepřišel po&nbsp;letech z&nbsp;cizího a&nbsp;nesrozumitelného vojenského života, ale jako by&nbsp;se&nbsp;byli spolu naposled viděli včera večer.</span></p>
        <p class="chunk" data-nb-ref-number="16" data-nb-words="66" data-nb-chars="425"><span class="idea" data-nb-ref-number="16" id="idea16" data-nb-words="66" data-nb-chars="425">„Hle, hle&nbsp;–&nbsp;Pavel!“ podivil se&nbsp;stavitel a&nbsp;díval se&nbsp;kamsi mimo něj svýma vypoulenýma bledě modrýma očima. Hladil si&nbsp;bílou rozcuchanou bradku a&nbsp;chmuřil husté obočí, jako by&nbsp;se&nbsp;chystal něco závažného říci. „Hodně dlouho jsme se&nbsp;neviděli!“ Toť se&nbsp;ví, mohl mu&nbsp;říci něco docela jiného, vyčítavého, ostrého. On, městský notábl, dozorčí orgán spořitelny, musil přec dobře znát všechny hlavní hříchy tohoto melancholického dobrodruha.</span></p>
        <p class="chunk" data-nb-ref-number="17" data-nb-words="12" data-nb-chars="76"><span class="idea" data-nb-ref-number="17" id="idea17" data-nb-words="12" data-nb-chars="76">„Vlasy už&nbsp;máte bílé, strýčku,“ podotkl hejtman a&nbsp;podivně, kysele se&nbsp;usmíval.</span></p>
        <p class="chunk" data-nb-ref-number="18" data-nb-words="9" data-nb-chars="60"><span class="idea" data-nb-ref-number="18" id="idea18" data-nb-words="9" data-nb-chars="60">„Na vojně se&nbsp;ti&nbsp;asi nelíbilo,“ kavalírsky naznačil stavitel.</span></p>
        <p class="chunk" data-nb-ref-number="19" data-nb-words="36" data-nb-chars="236"><span class="idea" data-nb-ref-number="19" id="idea19" data-nb-words="36" data-nb-chars="236">Opět se&nbsp;tak křivě ušklíbl a&nbsp;zadíval se&nbsp;na&nbsp;starcovu obrovskou lebku, na&nbsp;jeho šosatý kabát, na&nbsp;brunátné tváře a&nbsp;vytřeštěné oči. Zvarhaněné kalhoty, polocylindr, špičky bot obrácené vzhůru&nbsp;– vypadal notně směšně, ten vypelichaný hodnostář!</span></p>
        <p class="chunk" data-nb-ref-number="20" data-nb-words="39" data-nb-chars="242"><span class="idea" data-nb-ref-number="20" id="idea20" data-nb-words="39" data-nb-chars="242">O&nbsp;dva dny později narazil na&nbsp;vozík s&nbsp;ubohou, bezvládnou Annou. Tonánkovi se&nbsp;na&nbsp;špičce nosu třásla kapička, námahou mu&nbsp;na&nbsp;krku vystupovaly žíly. Hejtman podal pacientce ruku. Její byla těžká, studená a&nbsp;vlhká. Tonánek vyvaloval oči samou úctou.</span></p>
        <p class="chunk" data-nb-ref-number="21" data-nb-words="6" data-nb-chars="50"><span class="idea" data-nb-ref-number="21" id="idea21" data-nb-words="6" data-nb-chars="50">„Vidíš, vidíš,“ skřehotala stařena, „tak vypadám!“</span></p>
        <p class="chunk" data-nb-ref-number="22" data-nb-words="7" data-nb-chars="51"><span class="idea" data-nb-ref-number="22" id="idea22" data-nb-words="7" data-nb-chars="51">„Nikdo nemládne,“ usmíval se&nbsp;záhadně svěšenými rty.</span></p>
        <p class="chunk" data-nb-ref-number="23" data-nb-words="102" data-nb-chars="650"><span class="idea" data-nb-ref-number="23" id="idea23" data-nb-words="102" data-nb-chars="650">Žluté skrvny na&nbsp;tetině tváři, podivný vehikl, blížící se&nbsp;smrt. Ani to&nbsp;ho&nbsp;nedojalo. Pobuda s&nbsp;ozáblým nosem a&nbsp;s&nbsp;dávno neholeným strniskem chudáckých vousů vzbudil v&nbsp;něm veselost. Cupitavě nohy, které mrznou v&nbsp;děravých křápech, dusný dech ožraly&nbsp;–&nbsp;blízký tvor, soumračný tvor. Ejhle, člověk! Při setkání s&nbsp;nemocnou pocítil Pavel něco, čemu sám nedovedl dát jméno. Radost z&nbsp;hynutí. Annin případ potvrzoval jeho životní pravidlo: vyžít se&nbsp;a&nbsp;užít. Je&nbsp;snad na&nbsp;osud nějaké spolehnutí? Není nejmoudřejší zmocnit se&nbsp;všech radostí, které život poskytuje, dřív než je&nbsp;pozdě? Stáří. Zbytečná poctivost. Zbankrotělá povýšenost. Nakonec tak jako tak přijde&nbsp;–&nbsp;tohle.</span></p>
        <p class="chunk" data-nb-ref-number="24" data-nb-words="43" data-nb-chars="248"><span class="idea" data-nb-ref-number="24" id="idea24" data-nb-words="43" data-nb-chars="248">Odcházel s&nbsp;jednou rukou za&nbsp;zády&nbsp;–&nbsp;luskal si&nbsp;prsty&nbsp;–&nbsp;druhou si&nbsp;přikrýval ústa. Uvnitř se&nbsp;smál, smál se&nbsp;jako pominutý. Snad měla děvečka Francka přece jen pravdu, když se&nbsp;pokřižovala, kdykoli ho&nbsp;měla potkat. Snad ji&nbsp;nadarmo neděsil jeho bizarní stín.</span></p>
        <p class="chunk" data-nb-ref-number="25" data-nb-words="100" data-nb-chars="603"><span class="idea" data-nb-ref-number="25" id="idea25" data-nb-words="100" data-nb-chars="603">Obleva byla vystřídána mrazy, po&nbsp;dva dny bylo okolo statku všecko hladké a&nbsp;lesklé jako zrcadlo, pak se&nbsp;opět začal trousit sníh. Slunce se&nbsp;již neukázalo až&nbsp;do&nbsp;konce roku. Kokrháč zmizel za&nbsp;záclonou chumelenice. Na&nbsp;Štědrý večer starý Pěnička slavnostně vytruboval na&nbsp;roh hodinu za&nbsp;hodinou, vypadal v&nbsp;kožiše, s&nbsp;halapartnou a&nbsp;s&nbsp;huňatou čepicí na&nbsp;uši jak ponocný od&nbsp;jesliček. Stromky se&nbsp;rozsvítily a&nbsp;jeden po&nbsp;druhém pomalu hasly. U&nbsp;domovních dveří zadupali koledníčkové. Potom opět nastaly všední dni. Ještě cosi však bylo očekáváno&nbsp;–&nbsp;vzrušený a&nbsp;ponurý hlahol zvonů, jaký zazní vždycky jen jednou za&nbsp;sto let.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./petrolejove_lampy_039.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>