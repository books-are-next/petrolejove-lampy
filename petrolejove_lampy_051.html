<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="12">
    <meta name="apple-mobile-web-app-capable" content="yes">
    <title>12</title>
    <link rel="stylesheet" href="./style/style.min.css" media="screen" integrity="sha256-B3gLD3ahhzhEdo6UinammBwydemN1LIOKCNUgIhBIno=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="/assets/favicon.ico">
    <link rel="icon" type="image/png" sizes="16x16" href="/assets/favicon-16x16.png">
    <link rel="icon" type="image/png" sizes="32x32" href="/assets/favicon-32x32.png">
    <link rel="icon" type="image/png" sizes="48x48" href="/assets/favicon-48x48.png">
    <link rel="manifest" href="/assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Jaroslav Havlíček: Petrolejové lampy">
    <link rel="apple-touch-icon" sizes="57x57" href="/assets/apple-touch-icon-57x57.png">
    <link rel="apple-touch-icon" sizes="60x60" href="/assets/apple-touch-icon-60x60.png">
    <link rel="apple-touch-icon" sizes="72x72" href="/assets/apple-touch-icon-72x72.png">
    <link rel="apple-touch-icon" sizes="76x76" href="/assets/apple-touch-icon-76x76.png">
    <link rel="apple-touch-icon" sizes="114x114" href="/assets/apple-touch-icon-114x114.png">
    <link rel="apple-touch-icon" sizes="120x120" href="/assets/apple-touch-icon-120x120.png">
    <link rel="apple-touch-icon" sizes="144x144" href="/assets/apple-touch-icon-144x144.png">
    <link rel="apple-touch-icon" sizes="152x152" href="/assets/apple-touch-icon-152x152.png">
    <link rel="apple-touch-icon" sizes="167x167" href="/assets/apple-touch-icon-167x167.png">
    <link rel="apple-touch-icon" sizes="180x180" href="/assets/apple-touch-icon-180x180.png">
    <link rel="apple-touch-icon" sizes="1024x1024" href="/assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Petrolejové lampy">
    <meta property="og:title" content="Petrolejové lampy">
    <meta property="og:type" content="book">
    <meta property="og:book:author" content="Jaroslav Havlíček">
    <meta property="twitter:title" content="Jaroslav Havlíček: Petrolejové lampy">
    <meta property="og:image" content="/assets/cover-1200x620.png">
    <meta property="twitter:image" content="/assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./petrolejove_lampy_050.html">
    <link rel="next" href="./petrolejove_lampy_052.html">
    <meta name="nb-order" content="45">
    <link rel="self" href="petrolejove_lampy_051.html">
    <meta name="nb-identifier" content="havlicek-petrolejove-lampy-8ab484a">
    <meta name="nb-role" content="chapter">
  </head>
  <body class="nb-role-chapter nb-custom-style" data-nb-words="1952" data-nb-chars="11933">
    <nav role="doc-toc">
      <li><a href="petrolejove_lampy_007.html">ČÁST PRVNÍ
          LAMPY SVÍTÍ A PROSTÍRÁ SE</a></li>
      <li><a href="petrolejove_lampy_008.html">2</a></li>
      <li><a href="petrolejove_lampy_009.html">3</a></li>
      <li><a href="petrolejove_lampy_010.html">4</a></li>
      <li><a href="petrolejove_lampy_011.html">5</a></li>
      <li><a href="petrolejove_lampy_012.html">6</a></li>
      <li><a href="petrolejove_lampy_013.html">7</a></li>
      <li><a href="petrolejove_lampy_014.html">8</a></li>
      <li><a href="petrolejove_lampy_015.html">9</a></li>
      <li><a href="petrolejove_lampy_016.html">10</a></li>
      <li><a href="petrolejove_lampy_017.html">11</a></li>
      <li><a href="petrolejove_lampy_018.html">12</a></li>
      <li><a href="petrolejove_lampy_019.html">13</a></li>
      <li><a href="petrolejove_lampy_020.html">14</a></li>
      <li><a href="petrolejove_lampy_021.html">15</a></li>
      <li><a href="petrolejove_lampy_022.html">16</a></li>
      <li><a href="petrolejove_lampy_023.html">17</a></li>
      <li><a href="petrolejove_lampy_024.html">18</a></li>
      <li><a href="petrolejove_lampy_025.html">19</a></li>
      <li><a href="petrolejove_lampy_026.html">20</a></li>
      <li><a href="petrolejove_lampy_027.html">21</a></li>
      <li><a href="petrolejove_lampy_028.html">22</a></li>
      <li><a href="petrolejove_lampy_029.html">23</a></li>
      <li><a href="petrolejove_lampy_030.html">24</a></li>
      <li><a href="petrolejove_lampy_031.html">25</a></li>
      <li><a href="petrolejove_lampy_032.html">26</a></li>
      <li><a href="petrolejove_lampy_033.html">27</a></li>
      <li><a href="petrolejove_lampy_034.html">28</a></li>
      <li><a href="petrolejove_lampy_035.html">29</a></li>
      <li><a href="petrolejove_lampy_036.html">30</a></li>
      <li><a href="petrolejove_lampy_037.html">31</a></li>
      <li><a href="petrolejove_lampy_038.html">32</a></li>
      <li><a href="petrolejove_lampy_039.html">33</a></li>
      <li><a href="petrolejove_lampy_040.html">ČÁST DRUHÁ
          SYTÝ U STOLU</a></li>
      <li><a href="petrolejove_lampy_041.html">2</a></li>
      <li><a href="petrolejove_lampy_042.html">3</a></li>
      <li><a href="petrolejove_lampy_043.html">4</a></li>
      <li><a href="petrolejove_lampy_044.html">5</a></li>
      <li><a href="petrolejove_lampy_045.html">6</a></li>
      <li><a href="petrolejove_lampy_046.html">7</a></li>
      <li><a href="petrolejove_lampy_047.html">8</a></li>
      <li><a href="petrolejove_lampy_048.html">9</a></li>
      <li><a href="petrolejove_lampy_049.html">10</a></li>
      <li><a href="petrolejove_lampy_050.html">11</a></li>
      <li><a href="petrolejove_lampy_051.html">12</a></li>
      <li><a href="petrolejove_lampy_052.html">13</a></li>
      <li><a href="petrolejove_lampy_053.html">14</a></li>
      <li><a href="petrolejove_lampy_054.html">15</a></li>
      <li><a href="petrolejove_lampy_055.html">16</a></li>
      <li><a href="petrolejove_lampy_056.html">17</a></li>
      <li><a href="petrolejove_lampy_057.html">18</a></li>
      <li><a href="petrolejove_lampy_058.html">19</a></li>
      <li><a href="petrolejove_lampy_059.html">20</a></li>
      <li><a href="petrolejove_lampy_060.html">21</a></li>
      <li><a href="petrolejove_lampy_061.html">22</a></li>
      <li><a href="petrolejove_lampy_062.html">ČÁST TŘETÍ
          LAMPY ZHASÍNAJÍ</a></li>
      <li><a href="petrolejove_lampy_063.html">2</a></li>
      <li><a href="petrolejove_lampy_064.html">3</a></li>
      <li><a href="petrolejove_lampy_065.html">4</a></li>
      <li><a href="petrolejove_lampy_066.html">5</a></li>
      <li><a href="petrolejove_lampy_067.html">6</a></li>
      <li><a href="petrolejove_lampy_068.html">7</a></li>
      <li><a href="petrolejove_lampy_069.html">8</a></li>
      <li><a href="petrolejove_lampy_070.html">9</a></li>
      <li><a href="petrolejove_lampy_071.html">10</a></li>
      <li><a href="petrolejove_lampy_072.html">11</a></li>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./petrolejove_lampy_050.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="2"><span class="idea" data-nb-ref-number="1" id="idea1" data-nb-words="1" data-nb-chars="2">12</span></h1>
        <p class="chunk" data-nb-ref-number="2" data-nb-words="38" data-nb-chars="239"><span class="idea" data-nb-ref-number="2" id="idea2" data-nb-words="38" data-nb-chars="239">Příštího dne před desátou hodinou si&nbsp;Malinovi ve&nbsp;svém kočárku vyjeli do&nbsp;města. Štěpka blaženě spočívala v&nbsp;měkkých poduškách zadního sedadla a&nbsp;hejtman seděl na&nbsp;kozlíku a&nbsp;třímal otěže. Vedle něho se&nbsp;rozpačitě usmíval Hans, nový dvorský kočí.</span></p>
        <p class="chunk" data-nb-ref-number="3" data-nb-words="89" data-nb-chars="565"><span class="idea" data-nb-ref-number="3" id="idea3" data-nb-words="89" data-nb-chars="565">Jízda byla pořádána jako malé divadelní představení. Mělo být učiněno zadost nejen všeobecné zvědavosti, ale také Štěpčině pýše. Mladá paní byla příliš nedočkavá, aby byla ochotna něco odložit. Jen žádné čekání, raději všechno hned. Například tohle. Kterápak z&nbsp;jilemnických dam se&nbsp;jí&nbsp;teď může vyrovnat? Má&nbsp;snad paní doktorová Hilmarová vlastní koně? Mají je&nbsp;Rittichovi, nebo snad dokonce Karbanovi? Sám starosta Berger jezdí v&nbsp;kočáře sotva čtyřikrát do&nbsp;roka, a&nbsp;to&nbsp;ještě jen v&nbsp;nájemné drožce. Gromanovi a&nbsp;ostatní bandě&nbsp;–&nbsp;bůh jim odpusť, těm nezbývá než chodit pěšky.</span></p>
        <p class="chunk" data-nb-ref-number="4" data-nb-words="113" data-nb-chars="726"><span class="idea" data-nb-ref-number="4" id="idea4" data-nb-words="113" data-nb-chars="726">První cesta novomanželů vedla do&nbsp;kostela. Tak to&nbsp;má&nbsp;být, bude to&nbsp;chváleno a&nbsp;v&nbsp;dobrém posuzováno. S&nbsp;bohem počni každé dílo. Štěpka zářila, i&nbsp;hejtman se&nbsp;vlídně ušklíbal, za&nbsp;zmařené noční naděje platil tváří šťastného manžela. Ještě nevystoupili po&nbsp;chrámových schodech, a&nbsp;kočár již byl obklopen zvědavci. Hans s&nbsp;rukama v&nbsp;kapsách šosatého kabátu, který měl být jakousi livrejí, se&nbsp;procházel nevšímavě v&nbsp;ohnisku všeobecného zájmu. Jeho lhostejnost byla však jen předstírána, ve&nbsp;skutečnosti byl velmi pyšný na&nbsp;svůj úspěch u&nbsp;obecenstva, jehož valnou většinu tvořili uličníci. Hansovi nebylo ještě ani osmnáct let, měl modré oči a&nbsp;vlasy bílé jako mléko. Františka Pelcnerová byla jeho tetička. Dostal se&nbsp;na&nbsp;Vejrychovsko její protekcí.</span></p>
        <p class="chunk" data-nb-ref-number="5" data-nb-words="128" data-nb-chars="804"><span class="idea" data-nb-ref-number="5" id="idea5" data-nb-words="128" data-nb-chars="804">Celý Štěpčin režijní plán byl vypracován již doma. Z&nbsp;kostela si&nbsp;na&nbsp;chvíli odskočíme k&nbsp;našim. Teď tam šli. Štěpka jako mistr kejklíř a&nbsp;hejtman jako vychrtlá cvičená opice. Kilián přijal zetě velmi blahosklonně, Štěpky se&nbsp;zmocnila Anna. Seď a&nbsp;vypravuj! Ale co? Visela na&nbsp;jejích rtech svýma smutnýma očima. Štěpka se&nbsp;překonávala&nbsp;–&nbsp;mlela, mlela, jen o&nbsp;svatbě a&nbsp;o&nbsp;všech lidech, kteří se&nbsp;jí&nbsp;účastnili, o&nbsp;každém zvlášť&nbsp;–&nbsp;matka bude ta&nbsp;poslední, která se&nbsp;kdy doví o&nbsp;jejím prvním, dosud neobjasněném zklamání. Kilián kouřil sváteční doutník, hejtman si&nbsp;zapálil viržino. Po&nbsp;několika úvodních zdvořilostech jim hovor vyschl. Byli oba stejně rozpačití. Stavitel bubnoval prsty o&nbsp;stůl, voják si&nbsp;pohrával se&nbsp;slaminou. Františka přinesla víno, přinesla suchary, nasládle se&nbsp;usmívala. Poprvé byla Štěpka u&nbsp;rodičů hostem.</span></p>
        <p class="chunk" data-nb-ref-number="6" data-nb-words="102" data-nb-chars="655"><span class="idea" data-nb-ref-number="6" id="idea6" data-nb-words="102" data-nb-chars="655">O&nbsp;půl hodiny později kočárek, tentokrát řízený Hansem, přehrčel po&nbsp;náměstí, prudce se&nbsp;zatočil před poštou, zaburácel po&nbsp;můstku přes Jilemku, na&nbsp;jehož kamenném zábradlí z&nbsp;jedné strany vypínal hruď, zakrytou pancířem, svatý Václav a&nbsp;na&nbsp;druhé se&nbsp;potácel pod tíhou svých pěti hvězd svatý Jan Nepomucký, mihl se&nbsp;kolem hospody „U&nbsp;koníčků“, odkud to&nbsp;zavonělo drštkovou polévkou, a&nbsp;potom již novomanžely Jilemnice nespatřila po&nbsp;celý dlouhý týden. Tímto dobrovolným domácím vězením, které Štěpka sobě a&nbsp;Pavlovi uložila, mělo být veřejnosti naznačeno, že&nbsp;zamilovaná dvojice na&nbsp;Vejrychovsku nemá o&nbsp;nikoho na&nbsp;světě zájem než o&nbsp;samu sebe, že&nbsp;jeden druhému úplně stačí.</span></p>
        <p class="chunk" data-nb-ref-number="7" data-nb-words="50" data-nb-chars="284"><span class="idea" data-nb-ref-number="7" id="idea7" data-nb-words="50" data-nb-chars="284">Divte se, lidé, a&nbsp;záviďte, my&nbsp;tu&nbsp;za&nbsp;staženými záclonami a&nbsp;pozamykanými dveřmi trávíme líbánky, můj pozorný muž se&nbsp;mnou obírá od&nbsp;rána do&nbsp;večera a&nbsp;od&nbsp;večera do&nbsp;rána, kéž by&nbsp;mi&nbsp;už&nbsp;dopřál odpočinku, ten nenasyta, jsem malátná a&nbsp;zpustošená, ale znova a&nbsp;znova podléhám sladkosti jeho lásky.</span></p>
        <p class="chunk" data-nb-ref-number="8" data-nb-words="114" data-nb-chars="755"><span class="idea" data-nb-ref-number="8" id="idea8" data-nb-words="114" data-nb-chars="755">Jenomže to&nbsp;tak nebylo. V&nbsp;novém bílém domě na&nbsp;Vejrychovsku to&nbsp;vypadalo poněkud jinak. Hejtman kouřil a&nbsp;přihýbal si&nbsp;z&nbsp;lahví, které ještě od&nbsp;svatby zbyly, chodil po&nbsp;pokojích sáhovými kroky a&nbsp;pískal si&nbsp;vojenské odrhovačky. Štěpka se&nbsp;z&nbsp;nedostatku jiného zaměstnání vrhla na&nbsp;nenáviděné vyšívání a&nbsp;přitom statečně bojovala se&nbsp;svým neklidem. Pavel jako by&nbsp;byl svatebním dnem ztratil schopnost chovat se&nbsp;roztomile. Nedovedl již na&nbsp;tváři udržet zdvořilý, chápavý úsměv, kterým byl ustavičně ozbrojen za&nbsp;mileneckých časů. Při nekonečných Štěpčiných rozpravách, slátaných z&nbsp;několika pramenů najednou, zíval, div že&nbsp;mu&nbsp;ústa nepraskla. V&nbsp;Štěpčině zoufalé snaze o&nbsp;zábavu bylo něco jímavě smutného, hejtman se&nbsp;marně pokoušel přehlušit falešnými hvizdy své špatné svědomí.</span></p>
        <p class="chunk" data-nb-ref-number="9" data-nb-words="101" data-nb-chars="602"><span class="idea" data-nb-ref-number="9" id="idea9" data-nb-words="101" data-nb-chars="602">Štěpka se&nbsp;nestala Pavlovou ženou ani příští noci, ani žádné jiné noci tohoto vlekoucího se, nudného týdne. Hejtman se&nbsp;několikrát vzmužil a&nbsp;u&nbsp;stolu, na&nbsp;chodbě, před očima děvečky nebo Hanse ji&nbsp;obřadně a&nbsp;okázale políbil, ale tím byly také vyčerpány všechny jeho něžnosti. Když ale Štěpka večer se&nbsp;ukládala na&nbsp;lůžko, snažil se&nbsp;to&nbsp;vždycky zařídit tak, aby nemusil být přítomen této produkci. Nezdařil-li se&nbsp;mu&nbsp;únik v&nbsp;pravou chvíli, aspoň odvracel oči, shýbal se&nbsp;pro nějaký zapadlý předmět, nebo se&nbsp;díval oknem na&nbsp;oblohu a&nbsp;do&nbsp;setmělého kraje&nbsp;–&nbsp;jako by&nbsp;v&nbsp;něm Štěpčiny překypující půvaby budily jen pohoršení.</span></p>
        <p class="chunk" data-nb-ref-number="10" data-nb-words="56" data-nb-chars="372"><span class="idea" data-nb-ref-number="10" id="idea10" data-nb-words="56" data-nb-chars="372">Taková nepochopitelná ostýchavost se&nbsp;ovšem stala Štěpce brzy svrchovaně podezřelou. Shledávala se&nbsp;vzrůstající hrůzou v&nbsp;srdci, že&nbsp;o&nbsp;ni&nbsp;manžel nestojí, že&nbsp;po&nbsp;jejím objetí netouží. Proč? Proč? Naštěstí nebyla z&nbsp;těch, které se&nbsp;jen potají souží a&nbsp;mlčí. Jednoho dne pronesla její nezpůsobná ústa nepředloženou otázku, při níž hejtmanovi leknutím zledovatěla v&nbsp;těle všechna krev.</span></p>
        <p class="chunk" data-nb-ref-number="11" data-nb-words="46" data-nb-chars="251"><span class="idea" data-nb-ref-number="11" id="idea11" data-nb-words="46" data-nb-chars="251">„Řekni mi&nbsp;upřímně, proč mě&nbsp;nechceš mít za&nbsp;ženu teď, když jsem se&nbsp;za&nbsp;tebe provdala? Proč ses tedy o&nbsp;mne tak houževnatě ucházel?“ A&nbsp;aby jí&nbsp;nemohl utéci, podržela si&nbsp;ho&nbsp;za&nbsp;cíp kabátu. Aby se&nbsp;nemohl vyhnout jejímu pohledu, pozvedla mu&nbsp;bradu štipcem prstů.</span></p>
        <p class="chunk" data-nb-ref-number="12" data-nb-words="54" data-nb-chars="318"><span class="idea" data-nb-ref-number="12" id="idea12" data-nb-words="54" data-nb-chars="318">„Ha-ha-ha!“ Hejtman se&nbsp;pokusil o&nbsp;kdákavý smích. Byl hotov k&nbsp;jakékoli komedii, jen aby nemusil s&nbsp;pravdou ven. „Jsi ty&nbsp;ale chytrá, opravdu, chceš mě&nbsp;asi svést, mne, starého vojáka! To&nbsp;je&nbsp;znamenité, vida, myslím, že&nbsp;jednou budu přece jen sveden. Dnes se&nbsp;ale ještě pokusím o&nbsp;obranu, co&nbsp;říkáš? Budu jako svatí poustevníci.“</span></p>
        <p class="chunk" data-nb-ref-number="13" data-nb-words="21" data-nb-chars="127"><span class="idea" data-nb-ref-number="13" id="idea13" data-nb-words="21" data-nb-chars="127">„To není odpověď,“ řekla přísně Štěpka. Nebylo jí&nbsp;do&nbsp;žertů a&nbsp;chtěla mít stůj co&nbsp;stůj svou odvahu poctivě zaplacenu vysvětlením.</span></p>
        <p class="chunk" data-nb-ref-number="14" data-nb-words="35" data-nb-chars="190"><span class="idea" data-nb-ref-number="14" id="idea14" data-nb-words="35" data-nb-chars="190">„Jak to&nbsp;–&nbsp;není odpověď? Nemůže voják chtít, aby se&nbsp;stal svatým? Takových už&nbsp;bylo! Svatý Jiří byl voják, svatý Martin také. Holubičko, já&nbsp;mám mnoho hříchů a&nbsp;teď se&nbsp;kaji, musím se&nbsp;dlouho kát.“</span></p>
        <p class="chunk" data-nb-ref-number="15" data-nb-words="62" data-nb-chars="403"><span class="idea" data-nb-ref-number="15" id="idea15" data-nb-words="62" data-nb-chars="403">„Cožpak jsi nemocen?“ vyhrkla v&nbsp;úzkostech. Ubohá, bláhová Štěpka, nevěděla toho mnoho z&nbsp;pohlavní zdravovědy, za&nbsp;jejího dlouholetého panenství se&nbsp;jí&nbsp;však několikrát podařilo nahlédnout do&nbsp;knih, které nebyly napsány právě pro ni, a&nbsp;tak si&nbsp;utvořila o&nbsp;těch věcech jakýsi obraz, třebaže zkreslený. Měla jakési podvědomé tušení, že&nbsp;jsou jisté pánské nemoci, které mužům brání, aby se&nbsp;milovali se&nbsp;svými ženami.</span></p>
        <p class="chunk" data-nb-ref-number="16" data-nb-words="33" data-nb-chars="219"><span class="idea" data-nb-ref-number="16" id="idea16" data-nb-words="33" data-nb-chars="219">Nyní se&nbsp;teprv hejtman doopravdy rozesmál. Chechtal se&nbsp;dlouho a&nbsp;zajíkavě strašlivým, rachotivým smíchem, smál se, až&nbsp;mu&nbsp;slzely oči, byl smíchy červený jako kokeš, musil usednout, aby toho krásného smíchu jaksepatří užil.</span></p>
        <p class="chunk" data-nb-ref-number="17" data-nb-words="71" data-nb-chars="408"><span class="idea" data-nb-ref-number="17" id="idea17" data-nb-words="71" data-nb-chars="408">„Nemocen&nbsp;–&nbsp;nemocen&nbsp;–&nbsp;já jsem zdráv jako buk! Co&nbsp;ti&nbsp;to&nbsp;jen mohlo napadnout? Nikdy jsem nebyl zdravější.“ Zalomil rukama, až&nbsp;mu&nbsp;zapraskalo v&nbsp;kloubech, hřbetem dlaně si&nbsp;otřel zaslzené oči, vytáhl kapesník a&nbsp;otřel si&nbsp;pečlivě vysoké čelo až&nbsp;k&nbsp;temeni, a&nbsp;pak si&nbsp;ještě osušil ruce, které se&nbsp;mu&nbsp;samým rozjařením trochu zpotily. „Jestli mě&nbsp;něco zabije, pak to&nbsp;budeš ty&nbsp;se&nbsp;svými nehoráznými nápady. Zabiješ mě&nbsp;smíchem!“</span></p>
        <p class="chunk" data-nb-ref-number="18" data-nb-words="45" data-nb-chars="261"><span class="idea" data-nb-ref-number="18" id="idea18" data-nb-words="45" data-nb-chars="261">Štěpka ho&nbsp;pozorovala se&nbsp;zatajeným dechem, cosi jako mráz jí&nbsp;přejíždělo po&nbsp;zádech. Co&nbsp;je&nbsp;s&nbsp;tím člověkem? Řekla opravdu něco tak hrozně žertovného? Nebyla si&nbsp;toho vědoma. Ona sama se&nbsp;aspoň ani neusmála. Věc byla až&nbsp;příliš vážná. Ale snad jí&nbsp;ani dobře neporozuměl.</span></p>
        <p class="chunk" data-nb-ref-number="19" data-nb-words="22" data-nb-chars="154"><span class="idea" data-nb-ref-number="19" id="idea19" data-nb-words="22" data-nb-chars="154">„Víš,“ řekla váhavě, přece jen trochu zviklána, „myslím, nejsi-li nemocen tím způsobem, jako bývají někdy muži, takovou nemocí, která zabraňuje mít děti.“</span></p>
        <p class="chunk" data-nb-ref-number="20" data-nb-words="24" data-nb-chars="148"><span class="idea" data-nb-ref-number="20" id="idea20" data-nb-words="24" data-nb-chars="148">Rázem zmlkl, stal se&nbsp;chladným a&nbsp;nepřístupným, prkenně vstal, přešel pokoj odměřenými kroky, pak se&nbsp;před ní&nbsp;zastavil, týl mu&nbsp;planul, oči svítily zle.</span></p>
        <p class="chunk" data-nb-ref-number="21" data-nb-words="113" data-nb-chars="612"><span class="idea" data-nb-ref-number="21" id="idea21" data-nb-words="113" data-nb-chars="612">„Ach&nbsp;–&nbsp;tak je&nbsp;to! Tak je&nbsp;to!“ Zadrhoval, jako by&nbsp;byl zapomněl česky. „Takové věci ty&nbsp;si&nbsp;myslíš. Já&nbsp;hned nepochopil, ovšem, ovšem.“ Napřáhl proti ní&nbsp;svůj kostnatý ukazovák. „Nevíš, že&nbsp;jsi mě&nbsp;teď urazila? Tak urazila, že&nbsp;se&nbsp;muži víc ani urazit nemohou. Jsem rozhněván. Je&nbsp;to&nbsp;sprosté, co&nbsp;si&nbsp;o&nbsp;mně myslíš. A&nbsp;teď konec té&nbsp;rozmluvě. Já&nbsp;<strong>s</strong> tím dělám konec, nechci o&nbsp;tom už&nbsp;ani slyšet.“ Okamžik ještě stál, měřil si&nbsp;její postavu od&nbsp;hlavy k&nbsp;patě, pohyboval ústy naprázdno, pak polkl slinu a&nbsp;s&nbsp;ní&nbsp;všechen svůj umělý vztek a&nbsp;odešel do&nbsp;svého pokoje, kde se&nbsp;uzamkl jako řádně dopálený manžel, který si&nbsp;přeje, aby byl odprošen.</span></p>
        <p class="chunk" data-nb-ref-number="22" data-nb-words="115" data-nb-chars="716"><span class="idea" data-nb-ref-number="22" id="idea22" data-nb-words="115" data-nb-chars="716">Cosi bylo v&nbsp;té&nbsp;bouřlivé scéně, co&nbsp;Štěpku uchlácholilo. Sama se&nbsp;nerozhněvala, naopak, ožila, rozveselila se. Muž, který se&nbsp;dovede takhle urazit pro pouhou nešetrnost, je&nbsp;pravý muž. A&nbsp;je&nbsp;si&nbsp;zřejmě svou věcí jist. Ochotně připouštěla, že&nbsp;ho&nbsp;urazila hrozně. Co&nbsp;jí&nbsp;to&nbsp;jen napadlo? Takové obvinění! Teď ovšem musí pykat. Štěpka byla ochotna k&nbsp;jakémukoli pokání, jenom když svou bláhovou domněnku, která jí&nbsp;tak znenadání kmitla hlavou, bude moci pokládat za&nbsp;nesmyslnou, bezdůvodnou, směšnou. Rozhodla se, že&nbsp;se&nbsp;s&nbsp;Pavlem bez váhání smíří, proto také hned letěla k&nbsp;zamčeným dveřím, aby před ně&nbsp;položila všechnu svou kiliánovskou hrdost&nbsp;– všechnu&nbsp;–&nbsp;ovšem, pod jednou podmínkou: že&nbsp;na&nbsp;ožehavou otázku přece jen dostane odpověď.</span></p>
        <p class="chunk" data-nb-ref-number="23" data-nb-words="67" data-nb-chars="380"><span class="idea" data-nb-ref-number="23" id="idea23" data-nb-words="67" data-nb-chars="380">„Pavle, prosím tě, nezlob se&nbsp;na&nbsp;mne, vždyť já&nbsp;jsem to&nbsp;tak nemyslila!“ Tloukla na&nbsp;dveře velmi mírně a&nbsp;velmi vytrvale. Za&nbsp;dveřmi bylo posupné ticho. „Nechtěla jsem se&nbsp;tě&nbsp;dotknout, ty&nbsp;přece víš, jak jsem hloupá!“ A&nbsp;srdce jí&nbsp;bilo bláhovým vzrušením, že&nbsp;se&nbsp;smí takhle doprošovat. „Otevři, prosím tě, abych ti&nbsp;mohla dát hubičku, abys mi&nbsp;mohl dát hubičku na&nbsp;znamení, že&nbsp;jsi mi&nbsp;odpustil!“</span></p>
        <p class="chunk" data-nb-ref-number="24" data-nb-words="20" data-nb-chars="132"><span class="idea" data-nb-ref-number="24" id="idea24" data-nb-words="20" data-nb-chars="132">Dobrých dvacet minut ji&nbsp;nechal takhle žadonit, pak skutečně šel a&nbsp;otevřel. Usmíval se&nbsp;jí&nbsp;vstříc. Zářil vítězoslávou, rozpínal náruč.</span></p>
        <p class="chunk" data-nb-ref-number="25" data-nb-words="50" data-nb-chars="340"><span class="idea" data-nb-ref-number="25" id="idea25" data-nb-words="50" data-nb-chars="340">Nešťastná samolibosti, jaké tě&nbsp;čekalo zklamání! Marně jsi uhasil pochodeň svého svatého hněvu, veliký přemožiteli odporu! Sotva se&nbsp;náruč zavřela a&nbsp;nabízené polibky padly, sotva pokorná ženuška otřela svou rozdychtěnou tvář o&nbsp;manželovo strnisko, již jí&nbsp;z&nbsp;úst pomalu lísavě vycházela slova, z&nbsp;nichž asi hejtman Malina neměl obzvláštní radost:</span></p>
        <p class="chunk" data-nb-ref-number="26" data-nb-words="54" data-nb-chars="292"><span class="idea" data-nb-ref-number="26" id="idea26" data-nb-words="54" data-nb-chars="292">„Pavle, nesmíš se&nbsp;ani trochu divit, že&nbsp;jsem k&nbsp;tobě byla taková ošklivá&nbsp;–&nbsp;vždyť přece víš, jak hrozně ráda bych měla děťátko. Pavle, prosím tě, zařiď, abych na&nbsp;ně&nbsp;nečekala déle, než je&nbsp;nejnutněji zapotřebí. Tuze mě&nbsp;mrzí, že&nbsp;je&nbsp;nemohu mít hned zítra, že&nbsp;na&nbsp;ně&nbsp;musím čekat celé tři čtvrti roku!“</span></p>
        <p class="chunk" data-nb-ref-number="27" data-nb-words="148" data-nb-chars="901"><span class="idea" data-nb-ref-number="27" id="idea27" data-nb-words="148" data-nb-chars="901">„Ja, ja, děti,“ pravil suše, bledý jako smrt, sotva se&nbsp;ovládaje. „Ale já&nbsp;nechci žádné děti!“ A&nbsp;když spatřil, že&nbsp;se&nbsp;v&nbsp;Štěpčiných očích rozněcuje jakýsi šílený, nebezpečný plamen, spěšně se&nbsp;opravil: „Alespoň pro tu&nbsp;chvíli nechci mít děti. Ještě nějaký čas musíš počkat, rozumíš? Vím přece, co&nbsp;dělám! Mám rád koně, psy, honitbu… poslyš,“ pokračoval, uchvácen vlastní improvizací, „k statku přiléhá kus panského lesa. Hrabě by&nbsp;jistě za&nbsp;slušnou cenu něco odprodal. Máme k&nbsp;tomu dostatečné prostředky. Představ si&nbsp;–&nbsp;divocí králíci, zajíci, možná, že&nbsp;i&nbsp;nějaká ta&nbsp;srnka. Naučím tě&nbsp;zacházet s&nbsp;puškou, pamatuješ, jak sis to&nbsp;kdysi přála? Ještě tak rok, dva budeme žít nespoutáni žádnými povinnostmi. Musím si&nbsp;také na&nbsp;hospodaření teprve zvykat. Nic neumím. Mám před sebou velikou práci. Není možno teď myslit na&nbsp;děti, starat se&nbsp;o&nbsp;ně. Víš&nbsp;–&nbsp;ale našim příbuzným o&nbsp;tom zatím nebudeme nic povídat. Nepochopili by&nbsp;nás.“</span></p>
        <p class="chunk" data-nb-ref-number="28" data-nb-words="116" data-nb-chars="687"><span class="idea" data-nb-ref-number="28" id="idea28" data-nb-words="116" data-nb-chars="687">Štěpka byla dokonale zmatena. Co&nbsp;jí&nbsp;to&nbsp;tu&nbsp;vykládá o&nbsp;králících a&nbsp;zajících, o&nbsp;příbuzných, kteří nesmějí nic vědět? Ach tak&nbsp;–&nbsp;celé to&nbsp;schovávání a&nbsp;vykrucování, uhýbání pohledy a&nbsp;hlučné usínání, řeči o&nbsp;hříších a&nbsp;o&nbsp;svatosti&nbsp;–&nbsp;jest pouhé opatření proti dětem? Snad přece jen trochu nesmyslné! Je&nbsp;přece známo, že&nbsp;mnohé dívky se&nbsp;provdaly a&nbsp;podle svého vlastního tvrzení žily jakýmsi opatrným manželským životem&nbsp;–&nbsp;a nebylo dětí. Proč hnát věci do&nbsp;krajnosti? Ostatně, ona chce mít děti, nebude na&nbsp;ně&nbsp;čekat ani kvůli hospodářství, ani kvůli honicímu psu. Nemíní zabíjet zvířata, nikdy ještě žádnému bezdůvodně neublížila. Tak, a&nbsp;teď bude konec se&nbsp;všemi ohledy, poví to&nbsp;Pavlovi tak, jak si&nbsp;to&nbsp;myslí:</span></p>
        <p class="chunk" data-nb-ref-number="29" data-nb-words="23" data-nb-chars="138"><span class="idea" data-nb-ref-number="29" id="idea29" data-nb-words="23" data-nb-chars="138">„Nechci se&nbsp;učit střílet!“ A&nbsp;vztekle zadupala. „Chci mít děti. Vdala jsem se, abych je&nbsp;měla. Vůbec ti&nbsp;nerozumím s&nbsp;tvými divnými výmluvami!“</span></p>
        <p class="chunk" data-nb-ref-number="30" data-nb-words="41" data-nb-chars="252"><span class="idea" data-nb-ref-number="30" id="idea30" data-nb-words="41" data-nb-chars="252">Octli se&nbsp;právě tam, kde byli předtím. Hejtman se&nbsp;z&nbsp;nebezpečné situace zachránil útěkem do&nbsp;bratrova statku. Cestou ze&nbsp;sebe chrlil české i&nbsp;německé nadávky, jejichž smysl byl přibližně ten, že&nbsp;je&nbsp;zhola zbytečné pokoušet se&nbsp;rozumně mluvit s&nbsp;umíněnou ženou.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./petrolejove_lampy_052.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-RMBVqNwEzDcW++9jVyEQGMfdJYxexV/VkBR4VdP8m8I="></script>
  </body>
</html>