<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="ČÁST PRVNÍ
LAMPY SVÍTÍ A PROSTÍRÁ SE">
    <meta name="apple-mobile-web-app-capable" content="yes">
    <title>ČÁST PRVNÍ
      LAMPY SVÍTÍ A PROSTÍRÁ SE</title>
    <link rel="stylesheet" href="./style/style.min.css" media="screen" integrity="sha256-0HU4DyeVQ9j1CgbQEvEhFsHtFoxn1ab6NeCS4IOAoDA=">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <meta name="order" content="2">
    <link rel="prev" href="./petrolejove_lampy_002.html">
    <link rel="next" href="./petrolejove_lampy_008.html">
    <link rel="self" href="petrolejove_lampy_007.html">
    <meta name="identifier" content="havlicek-petrolejove-lampy-d3f8f69">
    <meta name="role" content="chapter">
  </head>
  <body data-nb-words="785" data-nb-chars="5014" class="nb-role-chapter nb-custom-style">
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./petrolejove_lampy_002.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" id="chunk1" data-nb-words="7" data-nb-chars="35"><span class="idea" data-nb-ref-number="1" id="idea1" data-nb-words="2" data-nb-chars="10">ČÁST PRVNÍ</span>
          <span class="idea" data-nb-ref-number="2" id="idea2" data-nb-words="5" data-nb-chars="25">LAMPY SVÍTÍ A PROSTÍRÁ SE</span>
        </h1>
        <p class="chunk" data-nb-ref-number="2" id="chunk2" data-nb-words="37" data-nb-chars="268"><span class="idea" data-nb-ref-number="3" id="idea3" data-nb-words="37" data-nb-chars="268">Uprostřed západní zdi jilemnického hřbitova stávala od&nbsp;nepaměti stará márnice s&nbsp;pokřiveným křížkem na&nbsp;vrcholu prohnilé šindelové střechy. Po&nbsp;obou stranách této márnice, za&nbsp;rezavým železným plotem, se&nbsp;tísnilo několik hrobek, každá byla pokryta těžkým náhrobním kamenem.</span></p>
        <p class="chunk" data-nb-ref-number="3" id="chunk3" data-nb-words="64" data-nb-chars="375"><span class="idea" data-nb-ref-number="4" id="idea4" data-nb-words="64" data-nb-chars="375">Dnešní mladá generace městečka již o&nbsp;márnici nic neví, zmizela a&nbsp;nezůstalo po&nbsp;ní&nbsp;ani památky, hrobky jsou tu&nbsp;však stále a&nbsp;skoro v&nbsp;témž stavu jako před lety. Jsou vesměs prastaré. Některá má&nbsp;vryt nápis mělkým písmem do&nbsp;kamene, jiná hlásá nebožtíkovo jméno a&nbsp;jeho životní data z&nbsp;mramorové desky, připevněné k&nbsp;hřbitovní zídce, všechny však kryjí rody, jichž v&nbsp;městečku již není.</span></p>
        <p class="chunk" data-nb-ref-number="4" id="chunk4" data-nb-words="45" data-nb-chars="287"><span class="idea" data-nb-ref-number="5" id="idea5" data-nb-words="45" data-nb-chars="287">Zde v&nbsp;Pánu odpočívá Familie Czihak, hned vedle od&nbsp;roku 1805 na&nbsp;slavné vzkříšení čeká Georg Johann Heweroch, vychovatel Jeho Osvícenosti hraběte z&nbsp;Harrachů, tam leží Wenzel Pestalini. Ani sama Pepka Stínilová, živá kronika městečka, neví, kdo byli Czihakové a&nbsp;s&nbsp;kým byl spřízněn Heweroch.</span></p>
        <p class="chunk" data-nb-ref-number="5" id="chunk5" data-nb-words="79" data-nb-chars="511"><span class="idea" data-nb-ref-number="6" id="idea6" data-nb-words="79" data-nb-chars="511">Poslední Pestalini ještě žije ve&nbsp;vsi Hrabačově. Je&nbsp;již stařičký, nemá dětí ani příbuzných. Dávno tomu, co&nbsp;cinkal zvoneček jeho krámku v&nbsp;Dolení ulici, dávno tomu, co&nbsp;nosil květovanou kupeckou čepičku, prodával dětem lepkavé bonbóny a&nbsp;sekal cukr ozáblými prsty. Nyní obchoduje mezi hrabačovskými chalupníky a&nbsp;tkalci, ještě hrabou slepice na&nbsp;jeho chudém dvoře, ale až&nbsp;dohasne, nebude již ani Pestaliniů. Docela jistě nebude pohřben do&nbsp;staré hrobky, neví, nikdy nevěděl, jaké příbuzenství ho&nbsp;pojí k&nbsp;těm mrtvým dole.</span></p>
        <p class="chunk" data-nb-ref-number="6" id="chunk6" data-nb-words="98" data-nb-chars="643"><span class="idea" data-nb-ref-number="7" id="idea7" data-nb-words="98" data-nb-chars="643">Czihakové, Žantové, Poličanští, Žulianové a&nbsp;ti&nbsp;ostatní, jejichž jména jsou těžko čitelná nebo dokonce jsou nadobro vyhlazena z&nbsp;kamenných desek, to&nbsp;jsou zpráchnivělí a&nbsp;mlčeliví pamětníci starých časů. Mnohá z&nbsp;koster, způsobně urovnaných v&nbsp;podzemí, by&nbsp;mohla vyprávět o&nbsp;četných požárech, při nichž městečko, vyjma jediný dům, Pecník, lehko popelem, o&nbsp;hrůzách moru roku 1772, o&nbsp;slávě otevření prvního vodovodu roku 1780, který sbíral vodu z&nbsp;pramínku pod kapličkou svatého Isidora a&nbsp;zásoboval jí&nbsp;kašnu o&nbsp;čtyřech chrličích v&nbsp;podobě lvích hlav uprostřed náměstí. Tak je&nbsp;aspoň o&nbsp;těch věcech psáno v&nbsp;jilemnických letopisech, uložených v&nbsp;městském muzeu.</span></p>
        <p class="chunk" data-nb-ref-number="7" id="chunk7" data-nb-words="86" data-nb-chars="567"><span class="idea" data-nb-ref-number="8" id="idea8" data-nb-words="86" data-nb-chars="567">Železných kruhů, zapuštěných v&nbsp;náhrobním kameni rodiny Poličanských, nebylo použito po&nbsp;celé století, v&nbsp;písmenech, snad kdysi zlatých, která označují hrobku hraběcího vychovatele, déšť vyhloubil jamky, na&nbsp;Žulianovu mramorovou desku zídka vypotila vápno a&nbsp;to&nbsp;na&nbsp;ní&nbsp;uschlo v&nbsp;stružkách, podobných stopám slz. Možná, že&nbsp;mrtví Žantové byli významní a&nbsp;zasloužilí měšťané, možná, že&nbsp;kterýsi Czihak byl radním, zakladatelem školy nebo dokonce purkmistrem, tak se&nbsp;tomu aspoň podobá, neboť na&nbsp;hrobkách rok co&nbsp;rok svítí obec na&nbsp;své útraty. Proč svítí, nikdy se&nbsp;od&nbsp;nikoho nedovíš.</span></p>
        <p class="chunk" data-nb-ref-number="8" id="chunk8" data-nb-words="29" data-nb-chars="166"><span class="idea" data-nb-ref-number="9" id="idea9" data-nb-words="29" data-nb-chars="166">Stará márnice byla zbořena roku 1899 a&nbsp;na&nbsp;jejím místě vyrostla hrobka, v&nbsp;níž měla dojít věčného pokoje&nbsp;–&nbsp;jak praví masívní zlatý nápis nad vchodem&nbsp;–&nbsp;rodina Kiliánova.</span></p>
        <p class="chunk" data-nb-ref-number="9" id="chunk9" data-nb-words="115" data-nb-chars="726"><span class="idea" data-nb-ref-number="10" id="idea10" data-nb-words="115" data-nb-chars="726">Tato nová Kiliánova hrobka, hrobka stavitele Kiliána, byla kdysi pro městečko senzací. Především byla stavěna, když byl její příští obyvatel ještě zcela zdráv, a&nbsp;to&nbsp;podle jeho vlastních návrhů. Kromě toho byla první hrobkou ve&nbsp;tvaru kaple, jaká se&nbsp;na&nbsp;jilemnickém hřbitově vyskytla. Ještě dřív než z&nbsp;ní&nbsp;bylo odstraněno lešení, dřív nežli z&nbsp;její kupole, pobité měděnými pláty, slezl poslední pokrývač, byla zařazena mezi několik málo městských divů. Děti i&nbsp;dospělí jí&nbsp;byli nadšeni. Dlouho pak byl hřbitov oblíbeným vycházkovým místem. Měšťané se&nbsp;svými rodinami se&nbsp;chodili dívat na&nbsp;novou Kiliánovu hrobku, jako se&nbsp;rok předtím chodili dívat na&nbsp;větrem se&nbsp;kymácející věžičku nové dívčí školy a&nbsp;o&nbsp;čtyři roky dříve na&nbsp;novou sokolovnu.</span></p>
        <p class="chunk" data-nb-ref-number="10" id="chunk10" data-nb-words="107" data-nb-chars="671"><span class="idea" data-nb-ref-number="11" id="idea11" data-nb-words="107" data-nb-chars="671">Ještě dnes, ačkoli podhorské povětří důkladně zřídilo její bílou kdysi omítku, čímsi přitahuje&nbsp;–&nbsp;či je&nbsp;to&nbsp;snad jen památka na&nbsp;dávné okouzlení? Má&nbsp;schodiště o&nbsp;sedmi stupních, průčelí drží dva sloupy s&nbsp;dórskými hlavicemi. Jsou v&nbsp;ní&nbsp;tři řady lavic, před nimi stojí oltář s&nbsp;mramorovým křížem bez Krista, nad oltářem visí obraz vzkříšení Lazarova, ne&nbsp;sice zrovna dokonalý, ale přece jen opravdový kostelní obraz. V&nbsp;kupoli, nyní zelené měděnkou, je&nbsp;připevněn zvoneček, který klinká dvakrát do&nbsp;roka, zatímco u&nbsp;oltáře kněz slouží zádušní mši, a&nbsp;to&nbsp;dvanáctého února za&nbsp;v&nbsp;Pánu zesnulého Štěpána Kiliána a&nbsp;jedenatřicátého srpna za&nbsp;v&nbsp;Pánu zesnulou Annu Kiliánovou, rozenou Malinovou.</span></p>
        <p class="chunk" data-nb-ref-number="11" id="chunk11" data-nb-words="75" data-nb-chars="500"><span class="idea" data-nb-ref-number="12" id="idea12" data-nb-words="75" data-nb-chars="500">Mezi všemi těmi omšelými, zčernalými náhrobními kameny, oddělenými od&nbsp;ostatního hřbitova zrezivělým plotem, vypadá Kiliánova hrobka asi tak jako palác mezi chatrčemi. Zatímco její kryptu chrání klenba, na&nbsp;níž je&nbsp;namalováno šmolkově modré nebe s&nbsp;hvězdami, do&nbsp;jejích bezpřístřešných sousedů pere déšť, zavaluje je&nbsp;sníh a&nbsp;opravdová nebeská báň je&nbsp;jim nekonečně vzdálenější. Je&nbsp;přepychová, je&nbsp;chlubná, a&nbsp;přece se&nbsp;něčím podobá zchátralým hrobkám kolem sebe: i&nbsp;ona hlásá jméno, které v&nbsp;městečku již nežije.</span></p>
        <p class="chunk" data-nb-ref-number="12" id="chunk12" data-nb-words="43" data-nb-chars="265"><span class="idea" data-nb-ref-number="13" id="idea13" data-nb-words="43" data-nb-chars="265">Když léta Páně 1903 stavitel Kilián náhle zemřel (za pouhá tři léta po&nbsp;dostavění své posmrtné schránky) a&nbsp;za&nbsp;půl roku po&nbsp;něm jeho manželka Anna, nezanechal po&nbsp;sobě ani sourozenců ani jiných příbuzných, nýbrž jen jedinou dceru Štěpánku, provdanou za&nbsp;hejtmana Malinu.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./petrolejove_lampy_008.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-x5EUMx3hhXwlnmb8jNuT80IFyXbfgPpvQLiBBlogboo="></script>
  </body>
</html>