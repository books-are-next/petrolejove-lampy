<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="13">
    <meta name="apple-mobile-web-app-capable" content="yes">
    <title>13</title>
    <link rel="stylesheet" href="./style/style.min.css" media="screen" integrity="sha256-0HU4DyeVQ9j1CgbQEvEhFsHtFoxn1ab6NeCS4IOAoDA=">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <meta name="order" content="47">
    <link rel="prev" href="./petrolejove_lampy_051.html">
    <link rel="next" href="./petrolejove_lampy_053.html">
    <link rel="self" href="petrolejove_lampy_052.html">
    <meta name="identifier" content="havlicek-petrolejove-lampy-47f8e77">
    <meta name="role" content="chapter">
  </head>
  <body data-nb-words="1151" data-nb-chars="6791" class="nb-role-chapter nb-custom-style">
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./petrolejove_lampy_051.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" id="chunk1" data-nb-words="1" data-nb-chars="2"><span class="idea" data-nb-ref-number="1" id="idea1" data-nb-words="1" data-nb-chars="2">13</span></h1>
        <p class="chunk" data-nb-ref-number="2" id="chunk2" data-nb-words="63" data-nb-chars="356"><span class="idea" data-nb-ref-number="2" id="idea2" data-nb-words="63" data-nb-chars="356">Muž neznal dobře svou ženu. Nebyl by&nbsp;ji&nbsp;asi poznal lépe, ani kdyby se&nbsp;o&nbsp;ni&nbsp;byl ucházel ještě několik měsíců. Neznal míru její paličatosti a&nbsp;nevěděl, jak vytrvale dovede dotírat, vězí-li jí&nbsp;v&nbsp;hlavě nějaká záhada. Ale tahle věc byla příliš závažná, aby ji&nbsp;byla Štěpka mohla pustit z&nbsp;mysli. Pevně se&nbsp;rozhodla, že&nbsp;se&nbsp;dostane k&nbsp;jádru problému za&nbsp;jakoukoli cenu.</span></p>
        <p class="chunk" data-nb-ref-number="3" id="chunk3" data-nb-words="26" data-nb-chars="170"><span class="idea" data-nb-ref-number="3" id="idea3" data-nb-words="26" data-nb-chars="170">Po&nbsp;hněvu přišlo smíření. A&nbsp;sotva bylo smíření (smíření na&nbsp;vratkých nohou) pracně dosaženo, již tu&nbsp;byl nový návrh, nová prosba, přednesená tentokrát s&nbsp;velikou obmyslností:</span></p>
        <p class="chunk" data-nb-ref-number="4" id="chunk4" data-nb-words="51" data-nb-chars="268"><span class="idea" data-nb-ref-number="4" id="idea4" data-nb-words="51" data-nb-chars="268">„A co&nbsp;kdybych ti&nbsp;slíbila, že&nbsp;se&nbsp;na&nbsp;mé&nbsp;děťátko nemusíš celý rok ani podívat, že&nbsp;se&nbsp;o&nbsp;ně&nbsp;nemusíš vůbec starat, že&nbsp;to&nbsp;zařídím tak, abys je&nbsp;nikdy neslyšel křičet? Pak si&nbsp;můžeš koupit třeba deset psů a&nbsp;celý martinický les&nbsp;–&nbsp;nu, řekni, proti tomu nemůžeš mít přece námitek?“</span></p>
        <p class="chunk" data-nb-ref-number="5" id="chunk5" data-nb-words="69" data-nb-chars="416"><span class="idea" data-nb-ref-number="5" id="idea5" data-nb-words="69" data-nb-chars="416">Dlouho a&nbsp;dlouho se&nbsp;na&nbsp;ni&nbsp;díval se&nbsp;zjevným nepřátelstvím, zvědavě a&nbsp;s&nbsp;tajenou bázní, jako se&nbsp;díváme na&nbsp;cizokrajné zvíře, které jsme jaktěživi neviděli a&nbsp;jemuž nedůvěřujeme. Obočí se&nbsp;mu&nbsp;naježilo, navoskované kníry se&nbsp;pohybovaly, kdyby byl mohl dát výraz své zbabělé zášti, byl by&nbsp;kvičel jako krysa chycená do&nbsp;želez. Ještě tentokrát se&nbsp;však pokusil své přiznání odložit. Usmíval se, ale zuby by&nbsp;byly nejraděj i&nbsp;kousaly.</span></p>
        <p class="chunk" data-nb-ref-number="6" id="chunk6" data-nb-words="36" data-nb-chars="207"><span class="idea" data-nb-ref-number="6" id="idea6" data-nb-words="36" data-nb-chars="207">„Umínila sis, že&nbsp;bude po&nbsp;tvém. Jsi tvrdohlavá, ale já&nbsp;také. Jsem ze&nbsp;selského plemene, sedláci neradi ustupují. Ne, pravím ti, ne, tak dlouho ne, dokud nebudu chtít a&nbsp;basta. Nemůžeš mne přece donutit&nbsp;–&nbsp;haha!“</span></p>
        <p class="chunk" data-nb-ref-number="7" id="chunk7" data-nb-words="74" data-nb-chars="461"><span class="idea" data-nb-ref-number="7" id="idea7" data-nb-words="74" data-nb-chars="461">Tenhle postoj byl vlastně pro hejtmana nejvýhodnější. Předstírat vzdor&nbsp;–&nbsp;není-li pak to&nbsp;lepší než všechny vytáčky? Škoda jen, že&nbsp;i&nbsp;této obranné pozice se&nbsp;dá&nbsp;použít jen na&nbsp;den, na&nbsp;týden, ne&nbsp;však na&nbsp;dlouhé, vlekoucí se&nbsp;měsíce a&nbsp;roky života. Štěpka se&nbsp;takticky rozložila před jeho pevností jako nepřítel, který vyčkává a&nbsp;soustřeďuje síly. Obležený bude vyhladověn a&nbsp;potom vzat útokem. Hejtman vypověděl boj, ona trpělivě čekala na&nbsp;příležitost, která musila přijít.</span></p>
        <p class="chunk" data-nb-ref-number="8" id="chunk8" data-nb-words="119" data-nb-chars="780"><span class="idea" data-nb-ref-number="8" id="idea8" data-nb-words="119" data-nb-chars="780">Desátého prosince měli první, měsíční jubileum svatby. Štěpka byla už&nbsp;několik dní nesvá, sobě nepodobná, tichá, poddajná, melancholická. Byla to&nbsp;ovšem jen hra. Vše, co&nbsp;chystala, bylo odkoukáno z&nbsp;tragédií, vypočítáno na&nbsp;efekt. Na&nbsp;večer připravila malou hostinu jen pro dva. Vzala si&nbsp;šaty, které pokládala za&nbsp;nejsvůdnější, chovala se&nbsp;velmi tajemně a&nbsp;byla nezvykle něžná. Po&nbsp;dobrém jídle, když Pavel s&nbsp;rozkoší vdechoval kouř drahého doutníku, při sklence vína, z&nbsp;níž spokojeně upíjel, vytasila se&nbsp;s&nbsp;překvapením. Položila před něho na&nbsp;stůl zapečetěnou obálku&nbsp;– vyklubala se&nbsp;z&nbsp;ní&nbsp;podepsaná smlouva o&nbsp;zakoupení části hraběcího lesa. Z&nbsp;vedlejší místnosti přinesla podélné pouzdro&nbsp;–&nbsp;skrývalo znamenitou loveckou pušku. Teď bylo na&nbsp;manželu, aby se&nbsp;rozplýval. Byl opravdu vrcholně okouzlen:</span></p>
        <p class="chunk" data-nb-ref-number="9" id="chunk9" data-nb-words="49" data-nb-chars="285"><span class="idea" data-nb-ref-number="9" id="idea9" data-nb-words="49" data-nb-chars="285">„Och ty, Štěpko, kdo by&nbsp;to&nbsp;byl do&nbsp;tebe řekl! Jak jsi milá! Jsem ti&nbsp;hrozně vděčen. Prostě&nbsp;–&nbsp;žasnu. Udělala jsi mi&nbsp;náramnou radost!“ Znovu a&nbsp;znovu nahlížel do&nbsp;listiny, potahoval si&nbsp;knír, potěžkával zbraň. Netušil, co&nbsp;bude následovat. Nežli se&nbsp;nadál, byl připraven o&nbsp;svůj bohatýrský klid.</span></p>
        <p class="chunk" data-nb-ref-number="10" id="chunk10" data-nb-words="51" data-nb-chars="290"><span class="idea" data-nb-ref-number="10" id="idea10" data-nb-words="51" data-nb-chars="290">„A teď,“ vykřikla Štěpka a&nbsp;bojovně zablýskla očima, „vezmi tu&nbsp;svou pušku, nabij ji, zaměř do&nbsp;mého srdce a&nbsp;vystřel, zkrať milosrdně mé&nbsp;trápení, chceš-li se&nbsp;mnou i&nbsp;nadále žít po&nbsp;starém způsobu. Buďto mě&nbsp;učiň svou ženou, jako to&nbsp;učinili všichni muži po&nbsp;svatbě se&nbsp;svými nevěstami, nebo mě&nbsp;zab!“</span></p>
        <p class="chunk" data-nb-ref-number="11" id="chunk11" data-nb-words="40" data-nb-chars="246"><span class="idea" data-nb-ref-number="11" id="idea11" data-nb-words="40" data-nb-chars="246">Zesinal, byl nadobro přiveden z&nbsp;míry, na&nbsp;něco podobného nebyl vůbec připraven. Ta&nbsp;naivní scéna zapůsobila. Blábolil: „Ale Štěpko, drahoušku, co&nbsp;tě&nbsp;to&nbsp;napadá&nbsp;–&nbsp;už jsem řekl&nbsp;–&nbsp;nemůžeme, to&nbsp;víš!“ Po&nbsp;všem tom velkolepém obdarování nedovedl být hrubý.</span></p>
        <p class="chunk" data-nb-ref-number="12" id="chunk12" data-nb-words="60" data-nb-chars="343"><span class="idea" data-nb-ref-number="12" id="idea12" data-nb-words="60" data-nb-chars="343">Usedla mu&nbsp;na&nbsp;klín a&nbsp;bouřlivě ho&nbsp;objala, přitiskla se&nbsp;k&nbsp;němu celou hrudí a&nbsp;na&nbsp;rameno mu&nbsp;položila obličej, smáčený divadelními slzami. Chtěla mu&nbsp;být milenkou dnes, hned, této noci, tohoto večera. „Teď máš pušku i&nbsp;les, psa si&nbsp;opatříš sám, podle vlastního výběru, a&nbsp;já&nbsp;budu mít své děťátko,“ šeptala mu&nbsp;horkými, cukajícími se&nbsp;rty do&nbsp;huňatého ucha.</span></p>
        <p class="chunk" data-nb-ref-number="13" id="chunk13" data-nb-words="97" data-nb-chars="530"><span class="idea" data-nb-ref-number="13" id="idea13" data-nb-words="97" data-nb-chars="530">Setřásl ji&nbsp;se&nbsp;sebe. Vyskočil. Zrudl jako krocan, hlas se&nbsp;mu&nbsp;třásl. „Tak ti&nbsp;to&nbsp;tedy řeknu, řeknu ti, jak to&nbsp;doopravdy je. Nebudeme mít děti, možná, že&nbsp;je&nbsp;nikdy nebudeme mít, marně ode mne žádáš, abych s&nbsp;tebou po&nbsp;manželsku žil, protože zatím nejsem schopen pohlavního života, rozumíš? Nejsem schopen! Neměla jsi to&nbsp;ze&nbsp;mne mámit pod žádnou záminkou. Měla jsi mlčet a&nbsp;čekat. Kdo ví, snad se&nbsp;to&nbsp;přece časem zlepší. Nebyl bych se&nbsp;ti&nbsp;musil přiznávat. Jsem voják, mám svou pýchu&nbsp;–&nbsp;svou mužskou pýchu&nbsp;–&nbsp;ty jsi ji&nbsp;zabila a&nbsp;já&nbsp;tě&nbsp;nenávidím.“</span></p>
        <p class="chunk" data-nb-ref-number="14" id="chunk14" data-nb-words="31" data-nb-chars="198"><span class="idea" data-nb-ref-number="14" id="idea14" data-nb-words="31" data-nb-chars="198">Už&nbsp;samo slovo „nenávidím“ Štěpku ranilo, poněvadž bylo proneseno s&nbsp;přízvukem, jemuž bylo lze věřit, ještě hlouběji ji&nbsp;však zasáhl strašlivý smysl jeho řeči. Srdce se&nbsp;jí&nbsp;bolestně sevřelo, až&nbsp;zaúpěla.</span></p>
        <p class="chunk" data-nb-ref-number="15" id="chunk15" data-nb-words="18" data-nb-chars="90"><span class="idea" data-nb-ref-number="15" id="idea15" data-nb-words="18" data-nb-chars="90">„A to&nbsp;jsi nevěděl dřív, už&nbsp;před svatbou, ty&nbsp;–&nbsp;ty&nbsp;–“ koktala. Kolísala mezi žalem a&nbsp;hněvem.</span></p>
        <p class="chunk" data-nb-ref-number="16" id="chunk16" data-nb-words="31" data-nb-chars="158"><span class="idea" data-nb-ref-number="16" id="idea16" data-nb-words="31" data-nb-chars="158">„Ha&nbsp;–&nbsp;ovšemže věděl&nbsp;–&nbsp;jak bych nevěděl&nbsp;–&nbsp;ale pak, milá Štěpko,“ řekl jízlivě, s&nbsp;ďábelským cynismem, „pak by&nbsp;sis mě&nbsp;byla asi sotva vzala, a&nbsp;já&nbsp;bych byl hotov.“</span></p>
        <p class="chunk" data-nb-ref-number="17" id="chunk17" data-nb-words="21" data-nb-chars="130"><span class="idea" data-nb-ref-number="17" id="idea17" data-nb-words="21" data-nb-chars="130">Nepřemýšlela dlouho o&nbsp;obludné nízkosti jeho povahy, která se&nbsp;právě projevila, opět se&nbsp;přenesla o&nbsp;kus dál, opět byla blízka naděje:</span></p>
        <p class="chunk" data-nb-ref-number="18" id="chunk18" data-nb-words="36" data-nb-chars="223"><span class="idea" data-nb-ref-number="18" id="idea18" data-nb-words="36" data-nb-chars="223">„A jak dlouho to&nbsp;může trvat, taková neschopnost?“ Ve&nbsp;svém hoři zapomínala na&nbsp;všechen stud. „Jak se&nbsp;to&nbsp;dá&nbsp;odstranit?“ Ubohá, nevěděla nic o&nbsp;hnusném tajemství odbytých mužů, ale instinkt jí&nbsp;napovídal a&nbsp;zoufalství ji&nbsp;pohánělo.</span></p>
        <p class="chunk" data-nb-ref-number="19" id="chunk19" data-nb-words="16" data-nb-chars="83"><span class="idea" data-nb-ref-number="19" id="idea19" data-nb-words="16" data-nb-chars="83">„Může se&nbsp;to&nbsp;léčit&nbsp;–&nbsp;jestli to&nbsp;totiž půjde,“ řekl o&nbsp;něco mírněji s&nbsp;hořkým úšklebkem.</span></p>
        <p class="chunk" data-nb-ref-number="20" id="chunk20" data-nb-words="4" data-nb-chars="21"><span class="idea" data-nb-ref-number="20" id="idea20" data-nb-words="4" data-nb-chars="21">„Ach&nbsp;–&nbsp;kdyby věděli!“</span></p>
        <p class="chunk" data-nb-ref-number="21" id="chunk21" data-nb-words="57" data-nb-chars="372"><span class="idea" data-nb-ref-number="21" id="idea21" data-nb-words="57" data-nb-chars="372">Nelze říci, koho mínila Štěpka tímto povzdechem, tolik je&nbsp;však jisto, že&nbsp;v&nbsp;něm byla obsažena všechna její ženská hanba, pocházející z&nbsp;choulostivého postavení ženy-panny, a&nbsp;všechna její zklamání, která vyvrcholila náhlým zřícením tužeb, jež byly vesměs prosté a&nbsp;lidské. Mít muže také pro lásku. Mít robátko, na&nbsp;něž by&nbsp;mohla upnout všechnu něžnost svého překypujícího srdce.</span></p>
        <p class="chunk" data-nb-ref-number="22" id="chunk22" data-nb-words="36" data-nb-chars="218"><span class="idea" data-nb-ref-number="22" id="idea22" data-nb-words="36" data-nb-chars="218">Štěpka, která prve slzela jenom z&nbsp;vypočítavosti, propukla nyní v&nbsp;drásavý pláč. Vodopády slz jí&nbsp;stékaly po&nbsp;obličeji, po&nbsp;rukou, kapaly na&nbsp;podlahu. Uvolněný pramen vlasů jí&nbsp;bědně visel po&nbsp;zádech, chvěla se&nbsp;jako v&nbsp;zimnici.</span></p>
        <p class="chunk" data-nb-ref-number="23" id="chunk23" data-nb-words="11" data-nb-chars="61"><span class="idea" data-nb-ref-number="23" id="idea23" data-nb-words="11" data-nb-chars="61">„A léčíš se&nbsp;už? Co&nbsp;řekl doktor?“ zeptala se&nbsp;uprostřed vzlyků.</span></p>
        <p class="chunk" data-nb-ref-number="24" id="chunk24" data-nb-words="19" data-nb-chars="104"><span class="idea" data-nb-ref-number="24" id="idea24" data-nb-words="19" data-nb-chars="104">„Copak se&nbsp;mohu léčit v&nbsp;téhle díře?“ zařval vztekle hejtman. „Než by&nbsp;řekl švec, vědělo by&nbsp;to&nbsp;celé město.“</span></p>
        <p class="chunk" data-nb-ref-number="25" id="chunk25" data-nb-words="53" data-nb-chars="270"><span class="idea" data-nb-ref-number="25" id="idea25" data-nb-words="53" data-nb-chars="270">„Pojedeš do&nbsp;Jičína, tam tě&nbsp;nikdo nezná&nbsp;–&nbsp;ano, již zítra&nbsp;–&nbsp;budeš tam jezdit každý týden, třeba třikrát týdně&nbsp;–&nbsp;máme přece kočár, koně&nbsp;– víš co? Pojedu s&nbsp;tebou. Aspoň budeme oba vědět, na&nbsp;čem jsme, ty&nbsp;i&nbsp;já.“ Napadlo ji, jak se&nbsp;jim teď bude hodit svatební dar otce Kiliána.</span></p>
        <p class="chunk" data-nb-ref-number="26" id="chunk26" data-nb-words="9" data-nb-chars="59"><span class="idea" data-nb-ref-number="26" id="idea26" data-nb-words="9" data-nb-chars="59">„Pojedu sám,“ řekl příkře. „Takové výlety nejsou pro ženy.“</span></p>
        <p class="chunk" data-nb-ref-number="27" id="chunk27" data-nb-words="73" data-nb-chars="450"><span class="idea" data-nb-ref-number="27" id="idea27" data-nb-words="73" data-nb-chars="450">Na&nbsp;tom zůstalo. Jel sám a&nbsp;vrátil se&nbsp;zachmuřen, smrtelně bledý. Co&nbsp;s&nbsp;lékařem mluvil a&nbsp;co&nbsp;mu&nbsp;lékař předepsal, o&nbsp;tom se&nbsp;Štěpce nezmínil ani slovem. Uchlácholil ji&nbsp;sliby, jimž věřit mohla, ale také nemusila. Vybrala si&nbsp;nejmoudřejší ze&nbsp;všech hledisek: smířila se&nbsp;s&nbsp;neodčinitelnou skutečností. Konečně přece jen pochopila, že&nbsp;svatba s&nbsp;hejtmanem Malinou byla největším omylem jejího života. Přestala doufat, že&nbsp;by&nbsp;se&nbsp;vše mohlo ještě někdy obrátit k&nbsp;lepšímu.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./petrolejove_lampy_053.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-x5EUMx3hhXwlnmb8jNuT80IFyXbfgPpvQLiBBlogboo="></script>
  </body>
</html>