<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="4">
    <meta name="apple-mobile-web-app-capable" content="yes">
    <title>4</title>
    <link rel="stylesheet" href="./style/style.min.css" media="screen" integrity="sha256-0HU4DyeVQ9j1CgbQEvEhFsHtFoxn1ab6NeCS4IOAoDA=">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <meta name="order" content="5">
    <link rel="prev" href="./petrolejove_lampy_009.html">
    <link rel="next" href="./petrolejove_lampy_011.html">
    <link rel="self" href="petrolejove_lampy_010.html">
    <meta name="identifier" content="havlicek-petrolejove-lampy-843f689">
    <meta name="role" content="chapter">
  </head>
  <body data-nb-words="976" data-nb-chars="6275" class="nb-role-chapter nb-custom-style">
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./petrolejove_lampy_009.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" id="chunk1" data-nb-words="1" data-nb-chars="1"><span class="idea" data-nb-ref-number="1" id="idea1" data-nb-words="1" data-nb-chars="1">4</span></h1>
        <p class="chunk" data-nb-ref-number="2" id="chunk2" data-nb-words="25" data-nb-chars="170"><span class="idea" data-nb-ref-number="2" id="idea2" data-nb-words="25" data-nb-chars="170">Večer prvního září 1870, kdy se&nbsp;schyloval ke&nbsp;konci zoufalý zápas obklíčené francouzské armády u&nbsp;Sedanu, narodila se&nbsp;Anně Kiliánové po&nbsp;čtyřletém manželství dcera Štěpánka.</span></p>
        <p class="chunk" data-nb-ref-number="3" id="chunk3" data-nb-words="34" data-nb-chars="202"><span class="idea" data-nb-ref-number="3" id="idea3" data-nb-words="34" data-nb-chars="202">Stavitel byl zklamán, doufal, že&nbsp;bude mít syna. Děťátko však bylo zdravé, buclaté, těžké&nbsp;–&nbsp;až příliš těžké, rodička ležela na&nbsp;svém lůžku bolestí jako neživá. Trvalo jí&nbsp;dlouho, než se&nbsp;zas trochu sebrala.</span></p>
        <p class="chunk" data-nb-ref-number="4" id="chunk4" data-nb-words="35" data-nb-chars="236"><span class="idea" data-nb-ref-number="4" id="idea4" data-nb-words="35" data-nb-chars="236">Domníval-li se&nbsp;Kilián, že&nbsp;bude první nezdar napraven při nejbližší příležitosti, pak je&nbsp;možno nazvat všechna další, zbývající léta jeho junáctví jedinou dlouhou řadou zklamání. Štěpánka byla první a&nbsp;poslední. Více dětí u&nbsp;Kiliánů nebylo.</span></p>
        <p class="chunk" data-nb-ref-number="5" id="chunk5" data-nb-words="28" data-nb-chars="173"><span class="idea" data-nb-ref-number="5" id="idea5" data-nb-words="28" data-nb-chars="173">Stavitelovu švagrovi Janu Malinovi ze&nbsp;dvora se&nbsp;holčička nelíbila. Marně ji&nbsp;před ním vychvalovali. Řekl to&nbsp;právě tak, jak si&nbsp;to&nbsp;myslil, nebyl z&nbsp;těch, kteří někomu pochlebují:</span></p>
        <p class="chunk" data-nb-ref-number="6" id="chunk6" data-nb-words="9" data-nb-chars="50"><span class="idea" data-nb-ref-number="6" id="idea6" data-nb-words="9" data-nb-chars="50">„Co je&nbsp;to&nbsp;všechno platné, když má&nbsp;trojitou bradu!“</span></p>
        <p class="chunk" data-nb-ref-number="7" id="chunk7" data-nb-words="51" data-nb-chars="339"><span class="idea" data-nb-ref-number="7" id="idea7" data-nb-words="51" data-nb-chars="339">Trojitá brada byla sedlákovi známkou tučnosti, blahobytu, pohodlí, hlouposti. Jan Malina zůstal po&nbsp;všechen čas svého života takový, jakým se&nbsp;narodil&nbsp;–&nbsp;měl odpor k&nbsp;trojitým bradám. Nepozbyl ho&nbsp;ani tehdy, když přivdání trojité brady do&nbsp;statku znamenalo nejen finanční obnovu, nýbrž i&nbsp;skutečnou oběť, ovšem neuvědomělou, jak se&nbsp;později uvidí.</span></p>
        <p class="chunk" data-nb-ref-number="8" id="chunk8" data-nb-words="125" data-nb-chars="788"><span class="idea" data-nb-ref-number="8" id="idea8" data-nb-words="125" data-nb-chars="788">Kilián dostal s&nbsp;Annou od&nbsp;tchána Maliny věnem dvacet tisíc zlatých. V&nbsp;oné době, kdy se&nbsp;Štěpánka narodila, byl již z&nbsp;nejhoršího venku. Bydlil v&nbsp;jednom ze&nbsp;svých prvních výtvorů v&nbsp;Hoření ulici, měl zakoupeny skoro všechny volné parcely, které bylo tehdy v&nbsp;Jilemnici výhodné zastavět, a&nbsp;zničil a&nbsp;odstranil jediného konkurenta, který se&nbsp;mu&nbsp;v&nbsp;městečku hodlal usadit. Mohl si&nbsp;dovolit furiantské gesto, že&nbsp;všechny své volné peníze, valnou většinu ženina věna, uložil na&nbsp;nově zřízenou vkladní knížku na&nbsp;Štěpánčino jméno a&nbsp;prohlásil, že&nbsp;až&nbsp;přijde dědic mužského rodu, nebude na&nbsp;svém podílu zkrácen. Dědic nepřišel a&nbsp;jednoho dne u&nbsp;Kiliánů shledali, že&nbsp;druhá vkladní knížka již nikdy založena nebude. Možná, že&nbsp;z&nbsp;nastřádaného podílu dítěte, které se&nbsp;nenarodilo, byla později postavena empírová hrobka.</span></p>
        <p class="chunk" data-nb-ref-number="9" id="chunk9" data-nb-words="62" data-nb-chars="394"><span class="idea" data-nb-ref-number="9" id="idea9" data-nb-words="62" data-nb-chars="394">Za&nbsp;oněch starých časů nebylo ani v&nbsp;sebezámožnějších maloměstských rodinách zvykem žít v&nbsp;přepychu. Tak se&nbsp;stalo, že&nbsp;Štěpánka byla kolébána jen v&nbsp;docela obyčejném prádelním koši právě tak jako děti kočího Parduse, který bydlil v&nbsp;srubovém přístavku Kiliánova domku. Jenomže košík nebyl uvázán k&nbsp;stropnímu trámu, jak tomu bylo u&nbsp;Pardusů, nýbrž upevněn na&nbsp;háku, z&nbsp;něhož byla sundána stahovací lampa.</span></p>
        <p class="chunk" data-nb-ref-number="10" id="chunk10" data-nb-words="84" data-nb-chars="527"><span class="idea" data-nb-ref-number="10" id="idea10" data-nb-words="84" data-nb-chars="527">Prvním vjemem probuzeného dětského vědomí byl odlesk pestrých skel ve&nbsp;skleníku v&nbsp;parádním pokoji, jak tam zrána dopadal sluneční paprsek, pak mátožné stíny, které za&nbsp;časných zimních jiter vrhala po&nbsp;stěnách blikající svíčka, a&nbsp;konečně červené světélko nočního knůtku, plovoucího v&nbsp;olejové lampičce. Jásala při světle a&nbsp;bála se&nbsp;stínů&nbsp;–&nbsp;není toho mnoho, co&nbsp;lze říci o&nbsp;dítěti Štěpánce. Nemoci ji&nbsp;míjely. Poměrně velmi pozdě začala chodit. Byla příliš tlustá. Zato se&nbsp;u&nbsp;ní&nbsp;brzy projevila vyřídilka. Usuzovali z&nbsp;toho, že&nbsp;bude chytrá.</span></p>
        <p class="chunk" data-nb-ref-number="11" id="chunk11" data-nb-words="181" data-nb-chars="1215"><span class="idea" data-nb-ref-number="11" id="idea11" data-nb-words="181" data-nb-chars="1215">V&nbsp;době Štěpánčina útlého dětství byl obraz jejího malého světa asi takový: čistá, bílá, rozlehlá kuchyň, z&nbsp;níž se&nbsp;mohlo do&nbsp;pokojů jen přes studenou, tmavou domovní chodbu. V&nbsp;chodbě na&nbsp;almárce, která nahrazovala spíž, ustavičně a&nbsp;tesklivě cukrovala zajatá hrdlička. Pokoje na&nbsp;druhé straně chodby byly dva: jeden, kde se&nbsp;spalo&nbsp;–&nbsp;neříkalo se&nbsp;mu&nbsp;právě ložnice, poněvadž se&nbsp;tam také projektovalo, rýsovalo, účtovalo, bydlilo&nbsp;–&nbsp;vymalovaný neurčitou hnědou barvou se&nbsp;zlatými ornamenty, které se&nbsp;při pouhém doteku obtiskovaly na&nbsp;šaty, druhý, zastíněný záclonami, nepřístupný, parádní. Tam byla voskovaným plátnem potažená pohovka, zrcadlo s&nbsp;širokým vyřezávaným rámem, v&nbsp;jehož spodním okraji byla zatknuta papírová baletka s&nbsp;načechranou sukénkou, skleník budící uctivou hrůzu, množství vějířů, alb, rohoží s&nbsp;pohlednicemi, ochranných přikrývek a&nbsp;háčkovaných i&nbsp;vyšívaných polštářů a&nbsp;nesčetné množství jiných titěrností z&nbsp;porcelánu i&nbsp;z&nbsp;vosku. To&nbsp;byl vnitřní svět. K&nbsp;vnějšímu patřilo území nepoměrně širší: rozlehlý dvůr s&nbsp;kůlnami na&nbsp;dříví, husím trusem, sporou trávou a&nbsp;s&nbsp;kočovými kluky, maličká zahrádka s&nbsp;laťkovým altánem, v&nbsp;níž byla pěstována spíš zelenina než květiny, a&nbsp;konečně celá dlouhá, dosud nezastavěná Hoření ulice.</span></p>
        <p class="chunk" data-nb-ref-number="12" id="chunk12" data-nb-words="105" data-nb-chars="675"><span class="idea" data-nb-ref-number="12" id="idea12" data-nb-words="105" data-nb-chars="675">Když byla Štěpka ještě docela malá, stavěl Kilián sousední dům, který dnes patří krejčímu Herajnovi. Plot mezi oběma parcelami byl poražen, aby bylo usnadněno skládání stavebního materiálu na&nbsp;staveniště přes Kiliánův dvůr. Snad bylo tehdy deštivé léto, snad ne, kdožpak to&nbsp;ještě dnes může říci, Štěpánce se&nbsp;však nesmazatelně vtiskla do&nbsp;paměti představa na&nbsp;sebe narovnaných klád, na&nbsp;nichž s&nbsp;matkou sedávala a&nbsp;v&nbsp;jejichž vytesaných jamkách se&nbsp;ustavičně držela voda. V&nbsp;této dešťové vodě plovaly Štěpánčiny husičky z&nbsp;drobtů, lodičky z&nbsp;úlomků kůry, ze&nbsp;spadaného listí a&nbsp;země byla všude okolo červená cihlovým prachem. Nedaleko stála káď, v&nbsp;které páchlo žlutavě bílé stavební vápno.</span></p>
        <p class="chunk" data-nb-ref-number="13" id="chunk13" data-nb-words="125" data-nb-chars="798"><span class="idea" data-nb-ref-number="13" id="idea13" data-nb-words="125" data-nb-chars="798">Štěpánka neměla spousty panen, měla jen jedinou loutku s&nbsp;porcelánovou hlavou, se&nbsp;strnulýma očima a&nbsp;s&nbsp;lesklými červenými tvářemi, kterou nenáviděla, protože ji&nbsp;ujišťovali, že&nbsp;se&nbsp;jí&nbsp;podobá. Potom měla miminko, které nemělo tělo, nýbrž bylo sestaveno jen z&nbsp;důmyslně svinutých a&nbsp;sešitých hadříků, na&nbsp;nichž byla klihem nalepena papírová dětská hlavička v&nbsp;karkulce. Ani toto miminko neměla Štěpánka ráda. Milovala-li nějakou svou hračku, byl to&nbsp;vetchý, slámu trousící králíček s&nbsp;důlky místo očí a&nbsp;jeho druh psík, kdysi strakatý, s&nbsp;jediným okem, knoflíčkem ze&nbsp;Štěpánčiny odložené bačkorky. S&nbsp;tímto psíkem a&nbsp;se&nbsp;svým slepým králíčkem vedla na&nbsp;prahu kuchyňských dveří nekonečné vášnivé rozprávky, vymýšlela si&nbsp;o&nbsp;nich dramatické děje, které jí&nbsp;byly tu&nbsp;k&nbsp;smíchu, tu&nbsp;k&nbsp;pláči, a&nbsp;usínávala, tisknouc oba v&nbsp;náruči.</span></p>
        <p class="chunk" data-nb-ref-number="14" id="chunk14" data-nb-words="83" data-nb-chars="536"><span class="idea" data-nb-ref-number="14" id="idea14" data-nb-words="83" data-nb-chars="536">Štěpánka byla dítě samotářské. Neboť byla z&nbsp;dětí, které nejsou u&nbsp;svých malých přátel a&nbsp;přítelkyň oblíbeny. Předně to&nbsp;bylo panské dítě mezi všemi těmi dětmi okolních řemeslníčků a&nbsp;chudáků, a&nbsp;potom to&nbsp;bylo dítě zvláštní, hlavaté, těžkopádné, nehezké. Byla mnohem statnější a&nbsp;větší než ostatní. Svádělo je&nbsp;to&nbsp;k&nbsp;předpojatosti, která se&nbsp;časem vystupňovala v&nbsp;opravdovou zášť. Pošklebovaly se&nbsp;jí, nadávaly jí, házely po&nbsp;ní&nbsp;blátem i&nbsp;kamením. Jakási nevysvětlitelná, předčasná dětská pýcha Štěpce bránila, aby si&nbsp;na&nbsp;své trapiče doma postěžovala.</span></p>
        <p class="chunk" data-nb-ref-number="15" id="chunk15" data-nb-words="28" data-nb-chars="171"><span class="idea" data-nb-ref-number="15" id="idea15" data-nb-words="28" data-nb-chars="171">Tak asi vypadal život Štěpánky Kiliánové do&nbsp;jejích šesti let, tak dlouho, dokud se&nbsp;blíže neseznámila s&nbsp;Vejrychovskem a&nbsp;s&nbsp;Malinovými kluky a&nbsp;dokud nezačala chodit do&nbsp;školy.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./petrolejove_lampy_011.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-x5EUMx3hhXwlnmb8jNuT80IFyXbfgPpvQLiBBlogboo="></script>
  </body>
</html>