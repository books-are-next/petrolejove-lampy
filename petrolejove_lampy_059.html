<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="20">
    <meta name="apple-mobile-web-app-capable" content="yes">
    <title>20</title>
    <link rel="stylesheet" href="./style/style.min.css" media="screen" integrity="sha256-RoYVBsJ70MMae6Bu5wi05MLjXqtS2A84YTm/PLudUNM=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./petrolejove_lampy_058.html">
    <link rel="next" href="./petrolejove_lampy_060.html">
    <meta name="nb-order" content="53">
    <link rel="self" href="petrolejove_lampy_059.html">
    <meta name="nb-identifier" content="havlicek-petrolejove-lampy-8fb1618">
    <meta name="nb-role" content="chapter">
  </head>
  <body class="nb-role-chapter nb-custom-style" data-nb-words="1677" data-nb-chars="10040">
    <nav role="doc-toc">
      <li><a href="petrolejove_lampy_007.html">ČÁST PRVNÍ
          LAMPY SVÍTÍ A PROSTÍRÁ SE</a></li>
      <li><a href="petrolejove_lampy_008.html">2</a></li>
      <li><a href="petrolejove_lampy_009.html">3</a></li>
      <li><a href="petrolejove_lampy_010.html">4</a></li>
      <li><a href="petrolejove_lampy_011.html">5</a></li>
      <li><a href="petrolejove_lampy_012.html">6</a></li>
      <li><a href="petrolejove_lampy_013.html">7</a></li>
      <li><a href="petrolejove_lampy_014.html">8</a></li>
      <li><a href="petrolejove_lampy_015.html">9</a></li>
      <li><a href="petrolejove_lampy_016.html">10</a></li>
      <li><a href="petrolejove_lampy_017.html">11</a></li>
      <li><a href="petrolejove_lampy_018.html">12</a></li>
      <li><a href="petrolejove_lampy_019.html">13</a></li>
      <li><a href="petrolejove_lampy_020.html">14</a></li>
      <li><a href="petrolejove_lampy_021.html">15</a></li>
      <li><a href="petrolejove_lampy_022.html">16</a></li>
      <li><a href="petrolejove_lampy_023.html">17</a></li>
      <li><a href="petrolejove_lampy_024.html">18</a></li>
      <li><a href="petrolejove_lampy_025.html">19</a></li>
      <li><a href="petrolejove_lampy_026.html">20</a></li>
      <li><a href="petrolejove_lampy_027.html">21</a></li>
      <li><a href="petrolejove_lampy_028.html">22</a></li>
      <li><a href="petrolejove_lampy_029.html">23</a></li>
      <li><a href="petrolejove_lampy_030.html">24</a></li>
      <li><a href="petrolejove_lampy_031.html">25</a></li>
      <li><a href="petrolejove_lampy_032.html">26</a></li>
      <li><a href="petrolejove_lampy_033.html">27</a></li>
      <li><a href="petrolejove_lampy_034.html">28</a></li>
      <li><a href="petrolejove_lampy_035.html">29</a></li>
      <li><a href="petrolejove_lampy_036.html">30</a></li>
      <li><a href="petrolejove_lampy_037.html">31</a></li>
      <li><a href="petrolejove_lampy_038.html">32</a></li>
      <li><a href="petrolejove_lampy_039.html">33</a></li>
      <li><a href="petrolejove_lampy_040.html">ČÁST DRUHÁ
          SYTÝ U STOLU</a></li>
      <li><a href="petrolejove_lampy_041.html">2</a></li>
      <li><a href="petrolejove_lampy_042.html">3</a></li>
      <li><a href="petrolejove_lampy_043.html">4</a></li>
      <li><a href="petrolejove_lampy_044.html">5</a></li>
      <li><a href="petrolejove_lampy_045.html">6</a></li>
      <li><a href="petrolejove_lampy_046.html">7</a></li>
      <li><a href="petrolejove_lampy_047.html">8</a></li>
      <li><a href="petrolejove_lampy_048.html">9</a></li>
      <li><a href="petrolejove_lampy_049.html">10</a></li>
      <li><a href="petrolejove_lampy_050.html">11</a></li>
      <li><a href="petrolejove_lampy_051.html">12</a></li>
      <li><a href="petrolejove_lampy_052.html">13</a></li>
      <li><a href="petrolejove_lampy_053.html">14</a></li>
      <li><a href="petrolejove_lampy_054.html">15</a></li>
      <li><a href="petrolejove_lampy_055.html">16</a></li>
      <li><a href="petrolejove_lampy_056.html">17</a></li>
      <li><a href="petrolejove_lampy_057.html">18</a></li>
      <li><a href="petrolejove_lampy_058.html">19</a></li>
      <li><a href="petrolejove_lampy_059.html">20</a></li>
      <li><a href="petrolejove_lampy_060.html">21</a></li>
      <li><a href="petrolejove_lampy_061.html">22</a></li>
      <li><a href="petrolejove_lampy_062.html">ČÁST TŘETÍ
          LAMPY ZHASÍNAJÍ</a></li>
      <li><a href="petrolejove_lampy_063.html">2</a></li>
      <li><a href="petrolejove_lampy_064.html">3</a></li>
      <li><a href="petrolejove_lampy_065.html">4</a></li>
      <li><a href="petrolejove_lampy_066.html">5</a></li>
      <li><a href="petrolejove_lampy_067.html">6</a></li>
      <li><a href="petrolejove_lampy_068.html">7</a></li>
      <li><a href="petrolejove_lampy_069.html">8</a></li>
      <li><a href="petrolejove_lampy_070.html">9</a></li>
      <li><a href="petrolejove_lampy_071.html">10</a></li>
      <li><a href="petrolejove_lampy_072.html">11</a></li>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./petrolejove_lampy_058.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="2"><span class="idea" data-nb-ref-number="1" id="idea1" data-nb-words="1" data-nb-chars="2">20</span></h1>
        <p class="chunk" data-nb-ref-number="2" data-nb-words="81" data-nb-chars="494"><span class="idea" data-nb-ref-number="2" id="idea2" data-nb-words="81" data-nb-chars="494">Svatá Anna, to&nbsp;byl pro Štěpku den pouti do&nbsp;městečka, k&nbsp;židli matky Kiliánové obložené peřinami, Štěpka bude lhát úsměvy i&nbsp;slovy plnými naděje a&nbsp;nemocná bude obojí odmítat vzdechy a&nbsp;malátným mávnutím ruky: „Milé dítě, to&nbsp;je&nbsp;už&nbsp;jistě můj poslední svátek, napřesrok tu&nbsp;nebudu.“ Bude nutno ji&nbsp;těšit, přesvědčovat, zoufale vymýšlet kdejaké komické příběhy, nepřetržitě mluvit o&nbsp;statku a&nbsp;o&nbsp;polích, jen aby nenastalo zrádné ticho, v&nbsp;němž by&nbsp;se&nbsp;srdce sevřelo zatajovanou bolestí a&nbsp;z&nbsp;očí vytryskly slzy.</span></p>
        <p class="chunk" data-nb-ref-number="3" data-nb-words="34" data-nb-chars="194"><span class="idea" data-nb-ref-number="3" id="idea3" data-nb-words="34" data-nb-chars="194">„Zítra je&nbsp;maminčin svátek, půjdu do&nbsp;města. Nechceš snad jít se&nbsp;mnou?“ Štěpka se&nbsp;ptala muže spíš jen ze&nbsp;zdvořilosti. Nemohlo se&nbsp;říci, že&nbsp;by&nbsp;byla stála o&nbsp;jeho společnost při této intimní návštěvě.</span></p>
        <p class="chunk" data-nb-ref-number="4" data-nb-words="61" data-nb-chars="362"><span class="idea" data-nb-ref-number="4" id="idea4" data-nb-words="61" data-nb-chars="362">„Svátek, gratulace,“ ušklíbl se&nbsp;mnohoznačně hejtman. „Gratulovat k&nbsp;svátku! Mnoho zdraví a&nbsp;dlouhá léta&nbsp;–&nbsp;a hubičku sem, hubičku tam&nbsp;–&nbsp;he? Myslíš, že&nbsp;opravdu dlouhá léta? A&nbsp;copak nám dobrého dají? Bude víno? Šunka nebo něco podobného? Slavnostní přesnídávka? Nu, to&nbsp;bych si&nbsp;dal říci. Ale pověz&nbsp;–&nbsp;bude?“ Nebylo možno zjistit, zda se&nbsp;jí&nbsp;posmívá či&nbsp;myslí-li to&nbsp;vážně.</span></p>
        <p class="chunk" data-nb-ref-number="5" data-nb-words="30" data-nb-chars="166"><span class="idea" data-nb-ref-number="5" id="idea5" data-nb-words="30" data-nb-chars="166">„Na dobrém jídle ti&nbsp;snad nemusí tolik záležet. Najíš se&nbsp;dosyta doma. Jde o&nbsp;to, potěšit matku.“ Hleděla na&nbsp;něho pátravě s&nbsp;a&nbsp;obavami, nekaboní-li se&nbsp;a&nbsp;nechystá k&nbsp;sváru.</span></p>
        <p class="chunk" data-nb-ref-number="6" data-nb-words="30" data-nb-chars="186"><span class="idea" data-nb-ref-number="6" id="idea6" data-nb-words="30" data-nb-chars="186">„Tedy potěšit.“ Hejtman se&nbsp;rozhodl, že&nbsp;dnes bude nezvykle roztomilý. „Mohu snad já&nbsp;někoho potěšit? To&nbsp;je&nbsp;velká čest, smět někoho potěšit. Kdo ví, jestli dovedu? Myslím, že&nbsp;ani nedovedu.“</span></p>
        <p class="chunk" data-nb-ref-number="7" data-nb-words="29" data-nb-chars="175"><span class="idea" data-nb-ref-number="7" id="idea7" data-nb-words="29" data-nb-chars="175">„Nepůjde,“ řekla si&nbsp;s&nbsp;oddechem Štěpka. Tím líp, mohl by&nbsp;tam ztropit nějakou neplechu. Nepříjemnost o&nbsp;maminčině svátku! Proboha, jen to&nbsp;ne. Dobrá, tím by&nbsp;to&nbsp;tedy bylo vyřízeno.</span></p>
        <p class="chunk" data-nb-ref-number="8" data-nb-words="16" data-nb-chars="96"><span class="idea" data-nb-ref-number="8" id="idea8" data-nb-words="16" data-nb-chars="96">Ale nebylo. Jaké bylo Štěpčino překvapení, když se&nbsp;ráno současně s&nbsp;ní&nbsp;hejtman strojil k&nbsp;odchodu!</span></p>
        <p class="chunk" data-nb-ref-number="9" data-nb-words="10" data-nb-chars="58"><span class="idea" data-nb-ref-number="9" id="idea9" data-nb-words="10" data-nb-chars="58">„Copak ty&nbsp;opravdu chceš jít se&nbsp;mnou?“ zeptala se&nbsp;zklamaně.</span></p>
        <p class="chunk" data-nb-ref-number="10" data-nb-words="57" data-nb-chars="331"><span class="idea" data-nb-ref-number="10" id="idea10" data-nb-words="57" data-nb-chars="331">„Já? Jak bych nešel? Bylo řečeno potěšit. Má&nbsp;úcta, stará paní, máme na&nbsp;kahánku, co? Račte přijmout ještě mnohá léta. Zdraví, ha, zdraví! Toť se&nbsp;ví, že&nbsp;jdu. Potěším. Řeknu&nbsp;–&nbsp;na shledanou v&nbsp;hrobě! Sejdeme se&nbsp;co&nbsp;nevidět. Tam si&nbsp;teprve pořádně porozprávíme. Na&nbsp;zemi jsme k&nbsp;tomu nikdy neměli čas. Krásné vyhlídky pro tetičku, nemyslíš?“</span></p>
        <p class="chunk" data-nb-ref-number="11" data-nb-words="46" data-nb-chars="239"><span class="idea" data-nb-ref-number="11" id="idea11" data-nb-words="46" data-nb-chars="239">„Nech si&nbsp;své sprosté řeči, ano?“ rozkatila se&nbsp;Štěpka. Co&nbsp;jí&nbsp;to&nbsp;jen napadlo, že&nbsp;se&nbsp;mu&nbsp;včera vůbec zmínila! Teď se&nbsp;ho&nbsp;nezbaví. A&nbsp;bude-li tam něco podobného vykládat? On&nbsp;je&nbsp;toho schopen. To&nbsp;by&nbsp;bylo hrozné. To&nbsp;by&nbsp;bylo do&nbsp;nebe volající. Co&nbsp;teď?</span></p>
        <p class="chunk" data-nb-ref-number="12" data-nb-words="6" data-nb-chars="36"><span class="idea" data-nb-ref-number="12" id="idea12" data-nb-words="6" data-nb-chars="36">Hejtman se&nbsp;dlouho a&nbsp;hlasitě řehonil.</span></p>
        <p class="chunk" data-nb-ref-number="13" data-nb-words="43" data-nb-chars="244"><span class="idea" data-nb-ref-number="13" id="idea13" data-nb-words="43" data-nb-chars="244">„Ale uvaž,“ řekla opatrně Štěpka, „já půjdu pěšky. Předně jsem Hansovi nenařídila, aby zapřáhl, a&nbsp;pak&nbsp;–&nbsp;nu, mně se&nbsp;chce jít pěšky. Připadá mi&nbsp;to&nbsp;hloupé jet tam kočárem. Při takové příležitosti.“ Myslila si, že&nbsp;ho&nbsp;to&nbsp;odradí, ale opět se&nbsp;zmýlila.</span></p>
        <p class="chunk" data-nb-ref-number="14" data-nb-words="76" data-nb-chars="433"><span class="idea" data-nb-ref-number="14" id="idea14" data-nb-words="76" data-nb-chars="433">„Nu což, půjdeme tedy pěšky. Procházka, hnáty rozejít&nbsp;– velkolepé! Ať&nbsp;vidí konečně ti&nbsp;blbci v&nbsp;městě pravý vojenský krok! Hu!“ Oči mu&nbsp;svítily. Byl neobyčejně vtipný, nezvykle živý. Byl snad opilý? Vždyť neměl, co&nbsp;by&nbsp;pil! Štěpka se&nbsp;na&nbsp;něho bezradně dívala. Co&nbsp;asi zamýšlí? Ach, jistěže něco chce. Ta&nbsp;výprava nebude zadarmo. Má&nbsp;něco za&nbsp;lubem. Rozhodl se, že&nbsp;půjde, a&nbsp;teď mu&nbsp;v&nbsp;tom již nikdo nezabrání. Bože, jen aby to&nbsp;špatně neskončilo!</span></p>
        <p class="chunk" data-nb-ref-number="15" data-nb-words="19" data-nb-chars="117"><span class="idea" data-nb-ref-number="15" id="idea15" data-nb-words="19" data-nb-chars="117">„Pak mi&nbsp;ale musíš slíbit,“ vyhrazovala si, „že se&nbsp;u&nbsp;nás budeš chovat slušně. Slibuješ? Neprovedeš tam něco hrozného?“</span></p>
        <p class="chunk" data-nb-ref-number="16" data-nb-words="48" data-nb-chars="284"><span class="idea" data-nb-ref-number="16" id="idea16" data-nb-words="48" data-nb-chars="284">Opět se&nbsp;rozchechtal. Potácel se&nbsp;na&nbsp;svých nepevných nohou, dokonce pozvedl hůl, bez níž teď už&nbsp;neudělal ani jediného kroku. „Mám ti&nbsp;snad jednu vrazit, ty&nbsp;nedůvěřivá osobo? Co&nbsp;si&nbsp;myslíš o&nbsp;starém oficíru? Oficír&nbsp;–&nbsp;to je&nbsp;kavalír. Já&nbsp;byl vždycky kavalír, rozumíš? Tetička bude mít radost.“</span></p>
        <p class="chunk" data-nb-ref-number="17" data-nb-words="138" data-nb-chars="863"><span class="idea" data-nb-ref-number="17" id="idea17" data-nb-words="138" data-nb-chars="863">Tak tedy šli. Pěšinou k&nbsp;silnici a&nbsp;pak silničním prachem k&nbsp;můstku přes Jilemku, svorně do&nbsp;sebe zavěšeni. Zavěšeni! Štěpka ho&nbsp;táhla a&nbsp;on se&nbsp;o&nbsp;ni&nbsp;celou svou vahou opíral. Strašná cesta! Jak by&nbsp;byl mohl hejtman jít bez její opory? Zcela spolehl na&nbsp;její ochrannou paži. Klesl již tak hluboko, že&nbsp;se&nbsp;pranic neostýchal. Štěpka pevně svírala loktem jeho hubené, tuhé klepeto. Teď teprve viděla, co&nbsp;to&nbsp;vlastně je, ta&nbsp;jeho nemoc. Do&nbsp;klidného, jistého rytmu její chůze se&nbsp;přenášelo chorobné, neveselé staccato jeho poskoků. Jaký to&nbsp;šotek vězel v&nbsp;jeho bezvládných nohou? Pozorovala, jak se&nbsp;kolena samovolně zvedala, ale holeně visely na&nbsp;stehnech jako dřevěné tyčky. Prudký pohyb, a&nbsp;již zas letěly kamsi jinam, než si&nbsp;mozek přál. Mozek, který nedovedl poroučet svým vzbouřeným poddaným. Nevyzpytatelné nohy! Celé hejtmanovo tělo bylo rozutíkáno jejich ďábelskou neposlušností.</span></p>
        <p class="chunk" data-nb-ref-number="18" data-nb-words="37" data-nb-chars="226"><span class="idea" data-nb-ref-number="18" id="idea18" data-nb-words="37" data-nb-chars="226">Kdyby Štěpka nebyla tak silná, byla by&nbsp;se&nbsp;svým průvodcem neslušně šněrovala silnici jako po&nbsp;nesmyslném a&nbsp;pokárání hodném flámu. Maně vzpomínala na&nbsp;své dávné bály, kdy s&nbsp;sebou vláčela z&nbsp;kouta do&nbsp;kouta neméně špatného tanečníka.</span></p>
        <p class="chunk" data-nb-ref-number="19" data-nb-words="43" data-nb-chars="266"><span class="idea" data-nb-ref-number="19" id="idea19" data-nb-words="43" data-nb-chars="266">„Takhle jistě nedojdeme,“ děsila se, když cesta ubíhala tak neuvěřitelně pomalu. A&nbsp;opět: „Přece jen jsem ho&nbsp;měla odbýt, i&nbsp;když se&nbsp;na&nbsp;mne tak nečekaně přilepil.“ Avšak hejtman naprosto neměl špatnou náladu. Ještě dělal vtipy a&nbsp;hlučel cynickými řečmi jako prázdný sud.</span></p>
        <p class="chunk" data-nb-ref-number="20" data-nb-words="113" data-nb-chars="664"><span class="idea" data-nb-ref-number="20" id="idea20" data-nb-words="113" data-nb-chars="664">„Nemůžeme se&nbsp;shodnout,“ šklebil se, povytahuje obočí. „To nic. Jde to&nbsp;docela pěkně kupředu. Ty&nbsp;hnáty! Kdyby tak dovedly mluvit! Ty&nbsp;by&nbsp;tě&nbsp;pobavily na&nbsp;téhle ušlechtilé a&nbsp;povzbuzující procházce! To&nbsp;nevíš, co&nbsp;by&nbsp;ti&nbsp;říkaly. Ha! Staří čerti v&nbsp;nich jsou zakleti. Staří čerti z&nbsp;mých mladých let. To&nbsp;je&nbsp;ta&nbsp;shnilá, kdysi nepokojná krev, korutanské milenky s&nbsp;černýma očima. Mädchen s&nbsp;odulým krkem, krasavice se&nbsp;zapudrovanou vyrážkou. Doufám, že&nbsp;nežárlíš? Pochybuji, že&nbsp;bys se&nbsp;mnou byla poznala něco, nač bys mohla žárlit. Leda snad na&nbsp;to, co&nbsp;jsi nikdy nepoznala. Ženská pomsta&nbsp;–&nbsp;haha! Ženské se&nbsp;mstí zase na&nbsp;ženských. Přišla jsi jim do&nbsp;rány, těm nebožkám. Na&nbsp;tobě si&nbsp;smlsly!“</span></p>
        <p class="chunk" data-nb-ref-number="21" data-nb-words="85" data-nb-chars="491"><span class="idea" data-nb-ref-number="21" id="idea21" data-nb-words="85" data-nb-chars="491">Štěpka lapala jeho průhledné narážky, ale nebyla z&nbsp;nich moudrá. Neměla vlastně ani pokdy o&nbsp;nich důkladně uvažovat. Myslila jen na&nbsp;jediné: „Kdy dojdeme, a&nbsp;dojdeme tam vůbec?“ Kéž by&nbsp;již měla tu&nbsp;zlou cestu za&nbsp;sebou! Ale to&nbsp;je&nbsp;teprve jedna cesta, bude přece nutno se&nbsp;také vrátit. Pane bože! Dokonce cítila se&nbsp;svým společníkem cosi jako soustrast. Soustrast a&nbsp;malý kousek obdivu, že&nbsp;to&nbsp;s&nbsp;ní&nbsp;podstoupil. Ale proč to&nbsp;podstoupil? Snad v&nbsp;něm přece ještě dřímalo trochu dobroty&nbsp;– kdesi hodně hluboko.</span></p>
        <p class="chunk" data-nb-ref-number="22" data-nb-words="86" data-nb-chars="535"><span class="idea" data-nb-ref-number="22" id="idea22" data-nb-words="86" data-nb-chars="535">Teď jsou však již v&nbsp;městě a&nbsp;všude kolem jsou lidská obydlí. Kořalečníci od&nbsp;Koníčků se&nbsp;za&nbsp;nimi zvědavě dívali a&nbsp;nahlas se&nbsp;šklebili. Kdyby se&nbsp;Štěpka obrátila, jistě by&nbsp;byla spatřila stát lidi uprostřed silnice. Ne, neudělá to, bylo by&nbsp;jí&nbsp;hanba. Rovně dopředu, ustavičně dopředu tou potupnou ulicí posměšných a&nbsp;užaslých očí. To&nbsp;nejhorší teprve přijde. Křižovatka u&nbsp;pošty, náměstí. Teď teprve vyjde najevo celá bída jejího manželství! Podívejte se, lidičky, jak se&nbsp;ten hejtman Malina potácí! Štěpka Kiliánová se&nbsp;provdala za&nbsp;ubohého mrzáka!</span></p>
        <p class="chunk" data-nb-ref-number="23" data-nb-words="112" data-nb-chars="679"><span class="idea" data-nb-ref-number="23" id="idea23" data-nb-words="112" data-nb-chars="679">Kdosi pozdravil, Štěpka důstojně odpověděla, hejtman neustával žvanit. Hulákal, aby ho&nbsp;všichni lidé slyšeli. Jistěže přehlušoval svůj vlastní stud. Má-li totiž vůbec nějaký stud. Jak se&nbsp;kdysi Štěpka chlubila tím vojákem, kterého ulovila! Tohle má&nbsp;být patrně její slavnostní pochod. Poražena, zkrušena ve&nbsp;své pýše. Ano, bývala pyšná. Hejtman mluví a&nbsp;mluví, ale Štěpka ho&nbsp;už&nbsp;neposlouchá. Ten výlet si&nbsp;udělal beztoho jen proto, aby ji&nbsp;pokořil. Nebo snad, aby měl tohle představení také jednou za&nbsp;sebou a&nbsp;aby při něm nebyl sám? Co&nbsp;to&nbsp;bylo jiného než žalostná provokace? Nebo kajícné přiznání? Ne, ne, toho byl hejtman dalek. Jemu po&nbsp;čertech málo záleží na&nbsp;tom, co&nbsp;si&nbsp;o&nbsp;něm kdo myslí.</span></p>
        <p class="chunk" data-nb-ref-number="24" data-nb-words="117" data-nb-chars="725"><span class="idea" data-nb-ref-number="24" id="idea24" data-nb-words="117" data-nb-chars="725">Potkali několik známých paniček, mezi nimi mladou paní Gromanovou. Tu&nbsp;také? I&nbsp;ten kalich musila Štěpka vypít. Nu, vem to&nbsp;nešť, jí&nbsp;to&nbsp;je&nbsp;už&nbsp;také docela jedno. Prostředkem náměstí kráčel vážně Synáček, pravý obr s&nbsp;mohutnou hřívou vlasů. Nakrátko se&nbsp;Štěpčino srdce sevřelo strašnou lítostí nad sebou samou. Synáček zvedl klobouk, trochu zaváhal, bylo na&nbsp;něm znát, že&nbsp;pokládá za&nbsp;svou povinnost potřást jim rukama a&nbsp;pohovořit. Jak by&nbsp;ne, bývalý svatební svědek! Jeho zorničky se&nbsp;rozšířily překvapením. Něco asi věděl, ale takhle si&nbsp;to&nbsp;přece nepředstavoval. Dokonce se&nbsp;jeho široký, blahobytný obličej poněkud zarděl. Ještě jednou zamával kloboukem, již méně bujaře&nbsp;–&nbsp;a šel dál. Možná, že&nbsp;byl tak šetrný, spíš však ho&nbsp;přemohl odpor.</span></p>
        <p class="chunk" data-nb-ref-number="25" data-nb-words="124" data-nb-chars="786"><span class="idea" data-nb-ref-number="25" id="idea25" data-nb-words="124" data-nb-chars="786">Tak se&nbsp;Štěpčina cesta do&nbsp;města na&nbsp;matčin svátek proměnila v&nbsp;cestu křížovou. Bezděčně ukázala celému městečku manžela, jaký teď byl. Vytouženého, vymodleného manžela. Byla to&nbsp;kajícná cesta. Kdysi zpupná Štěpka šla špalírem zlomyslných bližních a&nbsp;její oči pravily: „Jsem zdrcena. Život se&nbsp;mi&nbsp;nepodařil. Jsem potrestána za&nbsp;svou chlubivost. Pamatujete, jaká jsem bývala živá a&nbsp;nezdolná, jak jsem bývala nezpůsobná a&nbsp;jak jsem urážela váš vkus? Pamatujete, jak jsem se&nbsp;nad vámi vypínala a&nbsp;jak jsem hlaholila? Teď jsem pokorná a&nbsp;tichá. Po&nbsp;svém boku vleču cosi nepodobného člověku. Zlý oheň tomu sálá z&nbsp;očí, skřehotá to, poskakuje, je&nbsp;to&nbsp;však ztracené a&nbsp;nekonečně ubohé. A&nbsp;také já&nbsp;jsem ubohá a&nbsp;ztracená.“ Městečko hltalo ta&nbsp;nevyslovená přiznání. Rozumělo dobře. Zažívalo svůj zasloužený triumf.</span></p>
        <p class="chunk" data-nb-ref-number="26" data-nb-words="14" data-nb-chars="92"><span class="idea" data-nb-ref-number="26" id="idea26" data-nb-words="14" data-nb-chars="92">Od&nbsp;toho dne hejtman Malina podědil přízvisko nebožtíka Machoně a&nbsp;stal se&nbsp;<em>skákavým</em> hejtmanem.</span></p>
        <p class="chunk" data-nb-ref-number="27" data-nb-words="62" data-nb-chars="400"><span class="idea" data-nb-ref-number="27" id="idea27" data-nb-words="62" data-nb-chars="400">Zatímco Štěpka na&nbsp;prahu nízkých dveří domku u&nbsp;školy sahala chvějící se&nbsp;rukou po&nbsp;rukojeti zvonku, vběhla udýchaná paní Hilmarová do&nbsp;ordinační místnosti svého muže. Ani neodložila klobouk a&nbsp;slunečník, prudce usedla na&nbsp;kraj židle naproti doktorovi, který šlapal kolo zubařského přístroje a&nbsp;brousil umělý chrup. Naštěstí tam byl sám, kdyby tam však byl měl pacienta, také by&nbsp;se&nbsp;asi neostýchala. Spustila:</span></p>
        <p class="chunk" data-nb-ref-number="28" data-nb-words="24" data-nb-chars="133"><span class="idea" data-nb-ref-number="28" id="idea28" data-nb-words="24" data-nb-chars="133">„Jdu rovnou z&nbsp;náměstí. Viděla jsem tu&nbsp;Malinovou s&nbsp;mužem. Jak ten chodí! To&nbsp;je&nbsp;hrozné. Hrozné! Prosím tě, co&nbsp;tomu člověku vlastně je?“</span></p>
        <p class="chunk" data-nb-ref-number="29" data-nb-words="34" data-nb-chars="181"><span class="idea" data-nb-ref-number="29" id="idea29" data-nb-words="34" data-nb-chars="181">Doktor se&nbsp;na&nbsp;ni&nbsp;podíval zpod brýlí svýma krátkozrakýma očima a&nbsp;samolibě se&nbsp;usmál. „Ach ten! To&nbsp;je&nbsp;–&nbsp;tabes. Myslím aspoň, že&nbsp;je&nbsp;to&nbsp;tabes. Musil bych se&nbsp;hrozně mýlit, kdyby to&nbsp;nebyl.“</span></p>
        <p class="chunk" data-nb-ref-number="30" data-nb-words="10" data-nb-chars="37"><span class="idea" data-nb-ref-number="30" id="idea30" data-nb-words="10" data-nb-chars="37">„A co&nbsp;je&nbsp;to&nbsp;za&nbsp;nemoc? Od&nbsp;čeho to&nbsp;má?“</span></p>
        <p class="chunk" data-nb-ref-number="31" data-nb-words="34" data-nb-chars="202"><span class="idea" data-nb-ref-number="31" id="idea31" data-nb-words="34" data-nb-chars="202">Doktor ustal v&nbsp;práci, položil chrup na&nbsp;okenní rám, kolo se&nbsp;přestalo točit. Otřel si&nbsp;ruce o&nbsp;bílý pracovní plášť a&nbsp;sňal s&nbsp;nosu brýle. V&nbsp;jeho očích zajiskřil poťouchlý smích rozumného, zachovalého člověka.</span></p>
        <p class="chunk" data-nb-ref-number="32" data-nb-words="35" data-nb-chars="206"><span class="idea" data-nb-ref-number="32" id="idea32" data-nb-words="35" data-nb-chars="206">„To je, děvuško, nemoc náramně zlá. Delikátní nemoc. Může se&nbsp;říci&nbsp;–&nbsp;nemoc z&nbsp;lásky. Chudák, měl asi někdy lues, a&nbsp;to&nbsp;hodně časně. Syfilis, víš? Nyní přichází pokračování. Lues je&nbsp;totiž nemoc na&nbsp;pokračování.“</span></p>
        <p class="chunk" data-nb-ref-number="33" data-nb-words="22" data-nb-chars="137"><span class="idea" data-nb-ref-number="33" id="idea33" data-nb-words="22" data-nb-chars="137">„Ach,“ povzdychla si&nbsp;paní Matylda a&nbsp;cudně se&nbsp;zapýřila. V&nbsp;duchu si&nbsp;umiňovala, že&nbsp;se&nbsp;napříště vyhne širokým obloukem ženě <em>takového</em> člověka.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./petrolejove_lampy_060.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>