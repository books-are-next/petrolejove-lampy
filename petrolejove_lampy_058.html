<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="19">
    <meta name="apple-mobile-web-app-capable" content="yes">
    <title>19 • Petrolejové lampy</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./petrolejove_lampy_057.html">
    <link rel="next" href="./petrolejove_lampy_059.html">
    <meta name="nb-order" content="52">
    <link rel="self" href="petrolejove_lampy_058.html">
    <meta name="nb-identifier" content="havlicek-petrolejove-lampy-960d8a1">
    <meta name="nb-role" content="chapter">
  </head>
  <body data-nb-words="1830" data-nb-chars="10737" class="nb-role-chapter nb-custom-style">
    <nav role="doc-toc">
      <ul>
        <li><a href="petrolejove_lampy_007.html">ČÁST PRVNÍ
            LAMPY SVÍTÍ A PROSTÍRÁ SE</a></li>
      </ul>
      <ul>
        <li><a href="petrolejove_lampy_008.html">2</a></li>
      </ul>
      <ul>
        <li><a href="petrolejove_lampy_009.html">3</a></li>
      </ul>
      <ul>
        <li><a href="petrolejove_lampy_010.html">4</a></li>
      </ul>
      <ul>
        <li><a href="petrolejove_lampy_011.html">5</a></li>
      </ul>
      <ul>
        <li><a href="petrolejove_lampy_012.html">6</a></li>
      </ul>
      <ul>
        <li><a href="petrolejove_lampy_013.html">7</a></li>
      </ul>
      <ul>
        <li><a href="petrolejove_lampy_014.html">8</a></li>
      </ul>
      <ul>
        <li><a href="petrolejove_lampy_015.html">9</a></li>
      </ul>
      <ul>
        <li><a href="petrolejove_lampy_016.html">10</a></li>
      </ul>
      <ul>
        <li><a href="petrolejove_lampy_017.html">11</a></li>
      </ul>
      <ul>
        <li><a href="petrolejove_lampy_018.html">12</a></li>
      </ul>
      <ul>
        <li><a href="petrolejove_lampy_019.html">13</a></li>
      </ul>
      <ul>
        <li><a href="petrolejove_lampy_020.html">14</a></li>
      </ul>
      <ul>
        <li><a href="petrolejove_lampy_021.html">15</a></li>
      </ul>
      <ul>
        <li><a href="petrolejove_lampy_022.html">16</a></li>
      </ul>
      <ul>
        <li><a href="petrolejove_lampy_023.html">17</a></li>
      </ul>
      <ul>
        <li><a href="petrolejove_lampy_024.html">18</a></li>
      </ul>
      <ul>
        <li><a href="petrolejove_lampy_025.html">19</a></li>
      </ul>
      <ul>
        <li><a href="petrolejove_lampy_026.html">20</a></li>
      </ul>
      <ul>
        <li><a href="petrolejove_lampy_027.html">21</a></li>
      </ul>
      <ul>
        <li><a href="petrolejove_lampy_028.html">22</a></li>
      </ul>
      <ul>
        <li><a href="petrolejove_lampy_029.html">23</a></li>
      </ul>
      <ul>
        <li><a href="petrolejove_lampy_030.html">24</a></li>
      </ul>
      <ul>
        <li><a href="petrolejove_lampy_031.html">25</a></li>
      </ul>
      <ul>
        <li><a href="petrolejove_lampy_032.html">26</a></li>
      </ul>
      <ul>
        <li><a href="petrolejove_lampy_033.html">27</a></li>
      </ul>
      <ul>
        <li><a href="petrolejove_lampy_034.html">28</a></li>
      </ul>
      <ul>
        <li><a href="petrolejove_lampy_035.html">29</a></li>
      </ul>
      <ul>
        <li><a href="petrolejove_lampy_036.html">30</a></li>
      </ul>
      <ul>
        <li><a href="petrolejove_lampy_037.html">31</a></li>
      </ul>
      <ul>
        <li><a href="petrolejove_lampy_038.html">32</a></li>
      </ul>
      <ul>
        <li><a href="petrolejove_lampy_039.html">33</a></li>
      </ul>
      <ul>
        <li><a href="petrolejove_lampy_040.html">ČÁST DRUHÁ
            SYTÝ U STOLU</a></li>
      </ul>
      <ul>
        <li><a href="petrolejove_lampy_041.html">2</a></li>
      </ul>
      <ul>
        <li><a href="petrolejove_lampy_042.html">3</a></li>
      </ul>
      <ul>
        <li><a href="petrolejove_lampy_043.html">4</a></li>
      </ul>
      <ul>
        <li><a href="petrolejove_lampy_044.html">5</a></li>
      </ul>
      <ul>
        <li><a href="petrolejove_lampy_045.html">6</a></li>
      </ul>
      <ul>
        <li><a href="petrolejove_lampy_046.html">7</a></li>
      </ul>
      <ul>
        <li><a href="petrolejove_lampy_047.html">8</a></li>
      </ul>
      <ul>
        <li><a href="petrolejove_lampy_048.html">9</a></li>
      </ul>
      <ul>
        <li><a href="petrolejove_lampy_049.html">10</a></li>
      </ul>
      <ul>
        <li><a href="petrolejove_lampy_050.html">11</a></li>
      </ul>
      <ul>
        <li><a href="petrolejove_lampy_051.html">12</a></li>
      </ul>
      <ul>
        <li><a href="petrolejove_lampy_052.html">13</a></li>
      </ul>
      <ul>
        <li><a href="petrolejove_lampy_053.html">14</a></li>
      </ul>
      <ul>
        <li><a href="petrolejove_lampy_054.html">15</a></li>
      </ul>
      <ul>
        <li><a href="petrolejove_lampy_055.html">16</a></li>
      </ul>
      <ul>
        <li><a href="petrolejove_lampy_056.html">17</a></li>
      </ul>
      <ul>
        <li><a href="petrolejove_lampy_057.html">18</a></li>
      </ul>
      <ul>
        <li><a href="petrolejove_lampy_058.html">19</a></li>
      </ul>
      <ul>
        <li><a href="petrolejove_lampy_059.html">20</a></li>
      </ul>
      <ul>
        <li><a href="petrolejove_lampy_060.html">21</a></li>
      </ul>
      <ul>
        <li><a href="petrolejove_lampy_061.html">22</a></li>
      </ul>
      <ul>
        <li><a href="petrolejove_lampy_062.html">ČÁST TŘETÍ
            LAMPY ZHASÍNAJÍ</a></li>
      </ul>
      <ul>
        <li><a href="petrolejove_lampy_063.html">2</a></li>
      </ul>
      <ul>
        <li><a href="petrolejove_lampy_064.html">3</a></li>
      </ul>
      <ul>
        <li><a href="petrolejove_lampy_065.html">4</a></li>
      </ul>
      <ul>
        <li><a href="petrolejove_lampy_066.html">5</a></li>
      </ul>
      <ul>
        <li><a href="petrolejove_lampy_067.html">6</a></li>
      </ul>
      <ul>
        <li><a href="petrolejove_lampy_068.html">7</a></li>
      </ul>
      <ul>
        <li><a href="petrolejove_lampy_069.html">8</a></li>
      </ul>
      <ul>
        <li><a href="petrolejove_lampy_070.html">9</a></li>
      </ul>
      <ul>
        <li><a href="petrolejove_lampy_071.html">10</a></li>
      </ul>
      <ul>
        <li><a href="petrolejove_lampy_072.html">11</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./petrolejove_lampy_057.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="2"><span class="idea" data-nb-ref-number="1" id="idea1" data-nb-words="1" data-nb-chars="2">19</span></h1>
        <p class="chunk" data-nb-ref-number="2" data-nb-words="35" data-nb-chars="206"><span class="idea" data-nb-ref-number="2" id="idea2" data-nb-words="35" data-nb-chars="206">Štěpka stála s&nbsp;paní doktorovou Hilmarovou na&nbsp;radničním podloubí. Tak znenadání jí&nbsp;ta&nbsp;ženská padla do&nbsp;rukou. Obdivovala se&nbsp;Helence, jak vyrostla, jaká z&nbsp;ní&nbsp;je&nbsp;už&nbsp;slečna. Ta&nbsp;bude po&nbsp;mamince, hezká po&nbsp;mamince!</span></p>
        <p class="chunk" data-nb-ref-number="3" data-nb-words="36" data-nb-chars="203"><span class="idea" data-nb-ref-number="3" id="idea3" data-nb-words="36" data-nb-chars="203">„A jak vám se&nbsp;daří, paní Malinová? Od&nbsp;té&nbsp;doby, co&nbsp;jste se&nbsp;vrhla na&nbsp;hospodářství, vás není ani vidět. Tuze krásné, opravdu, úctyhodné, to&nbsp;my&nbsp;v&nbsp;městě… a&nbsp;copak dělají páni rodiče?“ Zdvořilost za&nbsp;zdvořilost.</span></p>
        <p class="chunk" data-nb-ref-number="4" data-nb-words="80" data-nb-chars="443"><span class="idea" data-nb-ref-number="4" id="idea4" data-nb-words="80" data-nb-chars="443">Jen na&nbsp;to&nbsp;Štěpka čekala. „Tatínek, copak ten, chválabohu, ale maminka, chudák, pořád leží, pořád to&nbsp;je&nbsp;stejné. Celá záda ji&nbsp;už&nbsp;bolí od&nbsp;ležení. To&nbsp;bych také ráda věděla, co&nbsp;to&nbsp;vlastně má. Nikdo nám ještě její nemoc nevysvětlil. Nohy má&nbsp;úplně bezvládné. Jako by&nbsp;je&nbsp;měla mrtvé. Tak mi&nbsp;napadlo&nbsp;–&nbsp;co je&nbsp;to&nbsp;vlastně takové vysychání míchy?“ Řekla to&nbsp;naoko lhostejně, ale hlas se&nbsp;jí&nbsp;trochu zachvíval. To&nbsp;mohlo být také dojetím. Jen když to&nbsp;bylo venku.</span></p>
        <p class="chunk" data-nb-ref-number="5" data-nb-words="45" data-nb-chars="295"><span class="idea" data-nb-ref-number="5" id="idea5" data-nb-words="45" data-nb-chars="295">Paní Hilmarová nezjistila nic podezřelého. Bylo to&nbsp;opravdu dobře políčeno. Také však nic neobjasnila. „Má milá,“ pravila s&nbsp;vlídným úsměvem, „tomu já&nbsp;nerozumím. Opravdu, nevím, nemám ani ponětí, můj muž se&nbsp;mnou nikdy nemluví o&nbsp;svých pacientech. Snad by&nbsp;bylo nejmoudřejší, abyste se&nbsp;zeptala jeho?“</span></p>
        <p class="chunk" data-nb-ref-number="6" data-nb-words="66" data-nb-chars="404"><span class="idea" data-nb-ref-number="6" id="idea6" data-nb-words="66" data-nb-chars="404">Nu. Štěpka není konečně tak dalece zvědavá. Co&nbsp;platno, známe-li jméno choroby, když stejně nemůžeme pomoci? Zeptala se&nbsp;jen tak mimochodem, ať&nbsp;jí&nbsp;paní doktorová promine. Chápe, že&nbsp;nemůže mít manželovy vědomosti v&nbsp;hlavě, ženy mají jinou práci a&nbsp;jiné starosti, ach, ovšem. Děti&nbsp;–&nbsp;a zas tu&nbsp;byla ona konvenční a&nbsp;bezvýznamná rozmluva. Rozloučily se&nbsp;a&nbsp;paní Hilmarová odcupitala. Štěpka zamířila k&nbsp;domku u&nbsp;školy.</span></p>
        <p class="chunk" data-nb-ref-number="7" data-nb-words="102" data-nb-chars="601"><span class="idea" data-nb-ref-number="7" id="idea7" data-nb-words="102" data-nb-chars="601">Škoda, nepovedlo se. Na&nbsp;Hilmara s&nbsp;tou věcí ovšem nepůjde. Vždycky se&nbsp;tak pátravě na&nbsp;člověka dívá, je&nbsp;náramně upjatý a&nbsp;třeba by&nbsp;jí&nbsp;ještě něco jízlivého řekl, vždyť maminku stejně neléčí, chodí k&nbsp;ní doktor Blodek. Raději se&nbsp;už&nbsp;nebude nikoho na&nbsp;hejtmanovu nemoc ptát. Lidé už&nbsp;beztoho ledacos vědí. Vědí toho až&nbsp;příliš mnoho. Čeleď není zvyklá mlčet a&nbsp;taková senzace, jako je&nbsp;Pavlovo náhlé a&nbsp;očividné chátrání, se&nbsp;brzy roznese. Kdo ví, jaké pomluvy už&nbsp;po&nbsp;městečku kolují. Ne, nebude je&nbsp;ještě víc rozdmýchávat svými všetečnými dotazy. Zůstane nevědomá, jakáž pomoc. Však ono se&nbsp;to&nbsp;snad přece časem objasní.</span></p>
        <p class="chunk" data-nb-ref-number="8" data-nb-words="73" data-nb-chars="398"><span class="idea" data-nb-ref-number="8" id="idea8" data-nb-words="73" data-nb-chars="398">Hejtmanu Malinovi nebylo o&nbsp;nic lépe, ale také se&nbsp;nezdálo, že&nbsp;by&nbsp;mu&nbsp;bylo hůř. Nemoc, která se&nbsp;nehorší, může být na&nbsp;dobré cestě. Nemoc, která trvá a&nbsp;nelepší se&nbsp;–&nbsp;tak trochu se&nbsp;na&nbsp;ni&nbsp;zvykne. Minul únor, blížilo se&nbsp;jaro. Jaro, období nové práce, nového činného života, na&nbsp;který se&nbsp;Štěpka těšila po&nbsp;celou zimu. Možná, že&nbsp;je&nbsp;Pavlova nemoc jen nemocí zimní. Vysvitne slunce&nbsp;–&nbsp;a co&nbsp;všechno slunce nevyléčí?</span></p>
        <p class="chunk" data-nb-ref-number="9" data-nb-words="89" data-nb-chars="499"><span class="idea" data-nb-ref-number="9" id="idea9" data-nb-words="89" data-nb-chars="499">Zatím si&nbsp;ještě Štěpka nemohla stěžovat, dosud jí&nbsp;nedošlo k&nbsp;sluchu, že&nbsp;by&nbsp;se&nbsp;o&nbsp;Pavlově nemoci mluvilo. Ani Jan si&nbsp;jí&nbsp;ještě nepovšiml. Jen děvečka Mařka, ovšem, ale ta&nbsp;má&nbsp;vůbec příliš slídivé oči. Všechno jimi prokoukne a&nbsp;všechno si&nbsp;jimi přisvojí. Nepříjemná holka, ta&nbsp;Mařka. Nebylo by&nbsp;dobře dát ji&nbsp;pryč? Ne, pryč ji&nbsp;nedá, ještě by&nbsp;se&nbsp;jí&nbsp;mstila, pak by&nbsp;teprve mohly vzniknout pěkné klepy. Ostatně, je&nbsp;možné, že&nbsp;už&nbsp;na&nbsp;nedělní rozhovor zapomněla. To&nbsp;by&nbsp;bylo vlastně ze&nbsp;všeho nejlepší&nbsp;–&nbsp;zapomenout na&nbsp;to.</span></p>
        <p class="chunk" data-nb-ref-number="10" data-nb-words="53" data-nb-chars="285"><span class="idea" data-nb-ref-number="10" id="idea10" data-nb-words="53" data-nb-chars="285">Štěpka se&nbsp;však mýlila, když se&nbsp;domnívala, že&nbsp;Jan nic neví, že&nbsp;se&nbsp;ve&nbsp;statku o&nbsp;hejtmanově nemoci nemluví. Přesvědčila se&nbsp;o&nbsp;tom na&nbsp;jedné z&nbsp;prvních cest na&nbsp;pole. Vlahý vánek sladce voněl táním. Jan vzal do&nbsp;ruky hrudku hlíny a&nbsp;zkoumavě ji&nbsp;drtil, chtěl vědět, jak je&nbsp;asi ještě země promrzlá.</span></p>
        <p class="chunk" data-nb-ref-number="11" data-nb-words="19" data-nb-chars="90"><span class="idea" data-nb-ref-number="11" id="idea11" data-nb-words="19" data-nb-chars="90">„Nu, a&nbsp;co&nbsp;dělá Pavel?“ zeptal se&nbsp;znenadání. „Měl v&nbsp;zimě něco s&nbsp;nohama. Je&nbsp;na&nbsp;tom už&nbsp;lépe?“</span></p>
        <p class="chunk" data-nb-ref-number="12" data-nb-words="71" data-nb-chars="386"><span class="idea" data-nb-ref-number="12" id="idea12" data-nb-words="71" data-nb-chars="386">Teď zas Štěpce nebylo do&nbsp;sdílnosti. Otázka ji&nbsp;vyvedla z&nbsp;klidu, do&nbsp;kterého se&nbsp;tak násilně ukolébala. „Ano, měl něco, ale on&nbsp;je&nbsp;tak tajný, k&nbsp;ničemu se&nbsp;nikdy nepřizná. Posílala jsem ho&nbsp;k&nbsp;lékaři, ale odmítl. Snad to&nbsp;nic není.“ A&nbsp;dívala se&nbsp;jinam, obličej jí&nbsp;zrudl nevolí a&nbsp;zklamáním. Tedy přece! Kdyby tak viděla do&nbsp;švagrova nitra! Jistě by&nbsp;se&nbsp;byl nezeptal, kdyby tu&nbsp;věc bral na&nbsp;lehkou váhu.</span></p>
        <p class="chunk" data-nb-ref-number="13" data-nb-words="65" data-nb-chars="388"><span class="idea" data-nb-ref-number="13" id="idea13" data-nb-words="65" data-nb-chars="388">Avšak je&nbsp;jaro, vytoužené jaro, nejsme tu&nbsp;proto, abychom uvažovali o&nbsp;nemocech a&nbsp;nemocných, zvlášť když jsme sami zdrávi, když se&nbsp;nám tak bláznivě chce žít a&nbsp;být šťasten. Radost je&nbsp;silnější, odedávna je&nbsp;silnější než smutek a&nbsp;starosti. V&nbsp;jarním návalu práce není pokdy na&nbsp;chmurné myšlenky ani na&nbsp;přepjatou citlivost. A&nbsp;kdo si&nbsp;zdraví vlastní vinou zkazil, ten přece vůbec nestojí za&nbsp;litování.</span></p>
        <p class="chunk" data-nb-ref-number="14" data-nb-words="73" data-nb-chars="437"><span class="idea" data-nb-ref-number="14" id="idea14" data-nb-words="73" data-nb-chars="437">Ovšem, bylo by&nbsp;něco jiného, kdyby se&nbsp;sám hlásil a&nbsp;žadonil o&nbsp;pomoc, kdyby chodil od&nbsp;doktora k&nbsp;doktorovi a&nbsp;žehral na&nbsp;svůj neblahý osud. Co&nbsp;by&nbsp;však člověka táhlo k&nbsp;takovému protivnému samotáři, který má&nbsp;na&nbsp;soucitnou otázku jen ironický úšklebek nebo hrubé slovo? Hejtman byl den ode dne nesnesitelnější. Schválnosti a&nbsp;zlomyslnosti se&nbsp;staly jeho jedinou denní zábavou. Jeho mozek se&nbsp;snad zabýval jen úvahami, jak by&nbsp;koho sužoval a&nbsp;otravoval.</span></p>
        <p class="chunk" data-nb-ref-number="15" data-nb-words="148" data-nb-chars="924"><span class="idea" data-nb-ref-number="15" id="idea15" data-nb-words="148" data-nb-chars="924">Když neměl nablízku Štěpku, dráždil a&nbsp;popichoval čeleď. Jak ten dovedl týrat! Mařka si&nbsp;teď často pobrečela. „Ach, ten milostpán mě&nbsp;pronásleduje, je&nbsp;takový popudlivý! Nic mu&nbsp;dobře neudělám.“ Boty nebyly nikdy dost čistě vycíděny. Límce neměl nikdy vyžehleny do&nbsp;patřičného lesku. Ale hlavně ty&nbsp;boty. Po&nbsp;nejpilnější práci v&nbsp;domácnosti a&nbsp;na&nbsp;dvoře se&nbsp;zaměstnávat s&nbsp;jeho zablácenými botami! Když je&nbsp;měl nejčistší, vyštrachal se&nbsp;do&nbsp;polí, chodil největším bahnem a&nbsp;pak s&nbsp;nimi přišel do&nbsp;pokoje a&nbsp;pošlapal celou umytou podlahu. Jeho rozmary byly nevyzpytatelné. Byl-li obzvlášť vtipný, zamazal boty třeba čtyřikrát, pětkrát za&nbsp;den. Toho ustavičného a&nbsp;marného cídění a&nbsp;drhnutí! Buď byl tak roztěkaný a&nbsp;hledal po&nbsp;mezích a&nbsp;po&nbsp;cestách své zatoulané myšlenky, nebo byl tak neuvěřitelně zlý. Dělalo mu&nbsp;náramnou radost cpát se&nbsp;do&nbsp;popředí se&nbsp;svou žalostnou, k&nbsp;ničemu nepotřebnou osobou právě ve&nbsp;chvíli, když lidé měli dost své vlastní roboty.</span></p>
        <p class="chunk" data-nb-ref-number="16" data-nb-words="109" data-nb-chars="679"><span class="idea" data-nb-ref-number="16" id="idea16" data-nb-words="109" data-nb-chars="679">Štěpka věděla, že&nbsp;má&nbsp;děvečka pravdu, šlo však jen o&nbsp;Mařku, která všemu přespříliš dobře rozuměla. Trp si, já&nbsp;také trpím. Štěpku hejtman také jen proháněl a&nbsp;sekýroval. Ponejvíce s&nbsp;jídlem. Nic mu&nbsp;nebylo dost chutné, polévka se&nbsp;mu&nbsp;nezdála osolená, maso nebylo dostatečně uvařené. Čím víc se&nbsp;držel doma, tím horší byly jeho nálady. Už&nbsp;také roztřískal několik talířů. Nu&nbsp;ovšem, s&nbsp;takovou si&nbsp;na&nbsp;Štěpku nepřišel, nebyla taková putička, aby sebrala střepy a&nbsp;plakala. Spustila povyk jaksepatří, pořádné hromobití. On&nbsp;se&nbsp;jen chechtal. To&nbsp;právě chtěl, důkladně ji&nbsp;dopálit. Usmířilo ho&nbsp;vždycky, když se&nbsp;doopravdy zlobila. Zřejmě vyváděl ty&nbsp;své kousky z&nbsp;nudy, nikoli ze&nbsp;skutečného rozhorlení.</span></p>
        <p class="chunk" data-nb-ref-number="17" data-nb-words="100" data-nb-chars="574"><span class="idea" data-nb-ref-number="17" id="idea17" data-nb-words="100" data-nb-chars="574">Bylo to&nbsp;hloupé a&nbsp;smutné, mít doma takového protivného tyrana, zvlášť teď, když nebylo pokdy se&nbsp;s&nbsp;ním obírat. Dovedl člověku zkazit každou radost. Štěpce bylo teď na&nbsp;jaře do&nbsp;zpěvu a&nbsp;do&nbsp;veselí. Jen pohled na&nbsp;manžela ji&nbsp;zbavoval dobré nálady, v&nbsp;jeho společnosti jí&nbsp;píseň na&nbsp;rtech umrzla. Fuj, takový šeredný čert! A&nbsp;ta&nbsp;jeho pavoučí chůze&nbsp;–&nbsp;cosi ho&nbsp;Štěpce činilo odpornějším než dřív. Ona plná života, a&nbsp;vedle ní&nbsp;takový neduživec. Štítila se&nbsp;ho. Ta&nbsp;jeho nemoc má&nbsp;jistě nějakou divnou příčinu. Štěpka o&nbsp;tom nepochybovala, ač&nbsp;teď, na&nbsp;jaře, o&nbsp;tom nijak zvlášť hluboce nepřemýšlela.</span></p>
        <p class="chunk" data-nb-ref-number="18" data-nb-words="67" data-nb-chars="369"><span class="idea" data-nb-ref-number="18" id="idea18" data-nb-words="67" data-nb-chars="369">Hejtman byl teď po&nbsp;celé dny odkázán jen na&nbsp;sebe. Když neměl chuť a&nbsp;odvahu vyjít ven, seděl pěkně doma. To&nbsp;domácí vězení si&nbsp;ovšem ukládal sám. Co&nbsp;dělal? Sežíral se&nbsp;a&nbsp;pěstoval si&nbsp;své špatné nálady. Bavil se&nbsp;ohavně v&nbsp;té&nbsp;své samovazbě. Jeho největším potěšením bylo někoho mučit. Když kolem sebe neměl lidi, hledal si&nbsp;oběť mezi němou tváří. Nejblíže mu&nbsp;byl pes. Chudák pes!</span></p>
        <p class="chunk" data-nb-ref-number="19" data-nb-words="57" data-nb-chars="347"><span class="idea" data-nb-ref-number="19" id="idea19" data-nb-words="57" data-nb-chars="347">Usmyslil si, že&nbsp;ho&nbsp;naučí chodit po&nbsp;zadních nohou. Hloupý, nesmyslný nápad, mohlo by&nbsp;se&nbsp;snad myslit, že&nbsp;jen chvilkový, ale kdepak! Rejdil po&nbsp;dvorku se&nbsp;svými chvějivými, podklesávajícími koleny, pískal, řval, práskal karabáčem&nbsp;–&nbsp;nu, nešťastné zvíře! Bylo až&nbsp;dojemné dívat se, jak se&nbsp;pes poctivě snaží a&nbsp;jak je&nbsp;zahanben, že&nbsp;svému pánu nemůže vyhovět.</span></p>
        <p class="chunk" data-nb-ref-number="20" data-nb-words="41" data-nb-chars="250"><span class="idea" data-nb-ref-number="20" id="idea20" data-nb-words="41" data-nb-chars="250">Když se&nbsp;k&nbsp;takovým produkcím naskytla Štěpka, bývaly křiklavé vády. Štěpka nesnášela podobné surové drezúry, zvlášť když nebylo vyhlídek, že&nbsp;by&nbsp;mohly mít nějaký úspěch. A&nbsp;jak vůbec na&nbsp;ten bláznivý nápad přišel? Copak chce jít s&nbsp;tím zvířetem k&nbsp;cirkusu?</span></p>
        <p class="chunk" data-nb-ref-number="21" data-nb-words="45" data-nb-chars="220"><span class="idea" data-nb-ref-number="21" id="idea21" data-nb-words="45" data-nb-chars="220">„K cirkusu? To&nbsp;tedy ne. Učím psa tomu, co&nbsp;už&nbsp;sám dobře neumím.“ Asi že&nbsp;se&nbsp;mu&nbsp;ten cynický vtip hrozně líbil, protože se&nbsp;mu&nbsp;dlouho smál, ještě potom se&nbsp;mu&nbsp;smál, když už&nbsp;byl zase sám. Nu, aspoň ho&nbsp;to&nbsp;přivedlo do&nbsp;dobré míry.</span></p>
        <p class="chunk" data-nb-ref-number="22" data-nb-words="200" data-nb-chars="1180"><span class="idea" data-nb-ref-number="22" id="idea22" data-nb-words="200" data-nb-chars="1180">S&nbsp;blížícím se&nbsp;létem začal provozovat nový sport; vyjížďky do&nbsp;okolí. V&nbsp;kočáře na&nbsp;něm nikdo neviděl, že&nbsp;by&nbsp;mu&nbsp;něco scházelo, to&nbsp;bylo asi to&nbsp;celé. Mimo jeho strašlivou vychrtlost, propadlé tváře a&nbsp;jejich popelavou barvu. Ale jaké na&nbsp;něho bylo trapné podívání, když lezl na&nbsp;kozlík nebo když z&nbsp;něho sestupoval! Opravdu smutné podívání. Musil zvednout nohy nezvykle vysoko, a&nbsp;nešlo to, můj ty&nbsp;bože, a&nbsp;pomoci si&nbsp;nedal! To&nbsp;bylo právě to&nbsp;nejhorší, nic ho&nbsp;nemohlo víc dopálit, než když někdo z&nbsp;přihlížejících milosrdných lidí dal najevo, že&nbsp;si&nbsp;povšiml jeho mrzáctví. Ale zato, když už&nbsp;držel otěže v&nbsp;rukou, to&nbsp;bylo práskání bičem, to&nbsp;byl trysk! Jakým právem tak zacházel se&nbsp;Štěpčinými koňmi? Kolikrát se&nbsp;vrátili celí zchvácení! Štěpka ovšem nemlčela. Hejtman byl však na&nbsp;své výkony náramně pyšný. Po&nbsp;návratu vypadal mnohem svěžeji, jeho pleť se&nbsp;dokonce malounko zardívala a&nbsp;také byl potom trochu snesitelnější. Bůh ví, co&nbsp;měly znamenat ty&nbsp;divoké jízdy! Možná, že&nbsp;to&nbsp;byl jen vzdor proti chorobě, možná, že&nbsp;to&nbsp;měla být náhrada za&nbsp;vlastní nepohyblivost, možná&nbsp;–&nbsp;možná, že&nbsp;si&nbsp;přál někde srazit hlavu, a&nbsp;když vyvázl z&nbsp;nebezpečí, které si&nbsp;sám nastrojil, jeho nitro, jeho zbabělé nitro se&nbsp;radovalo.</span></p>
        <p class="chunk" data-nb-ref-number="23" data-nb-words="101" data-nb-chars="617"><span class="idea" data-nb-ref-number="23" id="idea23" data-nb-words="101" data-nb-chars="617">Ještě jeden rozkošný zvyk si&nbsp;hejtman přisvojil za&nbsp;dlouhých hodin svého osamění: začal k&nbsp;sobě mluvit. Ovšem, nedělal to&nbsp;každý den, jen občas, jen zřídkakdy. Štěpka ho&nbsp;slyšívala, jak si&nbsp;tam vedle za&nbsp;dveřmi pro sebe něco povídá, jak si&nbsp;nesrozumitelně pobručuje. Nejdřív ji&nbsp;to&nbsp;hrozně rozčililo. Se&nbsp;zatajeným dechem se&nbsp;sehnula ke&nbsp;klíčové dírce. Seděl na&nbsp;pohovce, žmolil v&nbsp;prstech cigaretu, mhouřil oči a&nbsp;chytrácky se&nbsp;uškleboval. Myslila si, že&nbsp;se&nbsp;skácí. Copak začíná bláznit? Nebo ví, že&nbsp;je&nbsp;pozorován, a&nbsp;má&nbsp;to&nbsp;být nějaký originální způsob strašení? Mráz jí&nbsp;běhal po&nbsp;zádech. Později si&nbsp;zvykla. Musila zvyknout horším věcem.</span></p>
        <p class="chunk" data-nb-ref-number="24" data-nb-words="67" data-nb-chars="401"><span class="idea" data-nb-ref-number="24" id="idea24" data-nb-words="67" data-nb-chars="401">Čas od&nbsp;času, ať&nbsp;už&nbsp;z&nbsp;pouhé účasti nebo z&nbsp;přebytku dobré nálady, dovolila si&nbsp;Štěpka předložit muži otázku po&nbsp;zdraví. Se&nbsp;zlou se&nbsp;potázala. Odpovídal jí&nbsp;čím dál drastičtěji, čím dál hruběji a&nbsp;neslušněji. V&nbsp;nejrůznějších variacích ji&nbsp;častoval sprostými úslovími. Nakonec se&nbsp;to&nbsp;Štěpce znechutilo, být za&nbsp;svou dobrou vůli tak odbývána. Když jsi takový krobián, prosím, jak ti&nbsp;libo, dotírat se&nbsp;k&nbsp;tobě nebudu.</span></p>
        <p class="chunk" data-nb-ref-number="25" data-nb-words="87" data-nb-chars="539"><span class="idea" data-nb-ref-number="25" id="idea25" data-nb-words="87" data-nb-chars="539">Krutý, nesnesitelný ubožák! A&nbsp;venku byly louky plné zvonků a&nbsp;kohoutků, na&nbsp;mokřinách kvetly zářivě žluté blatouchy, obilí se&nbsp;už&nbsp;zas zvedalo z&nbsp;brázd, nad krajem létali a&nbsp;prozpěvovali skřivani, obláčky putovaly oblohou jako bílé řiditelné vzducholodi, hovádka klidně přežvykovala v&nbsp;chlévě a&nbsp;dívala se&nbsp;na&nbsp;Štěpku moudrýma, pokojnýma očima. Můj ty&nbsp;bože, jak je&nbsp;život krásný! Nechtělo se&nbsp;myslit na&nbsp;zlého mrzáka, který seděl doma jako pavouk v&nbsp;temném koutě a&nbsp;vymýšlel si&nbsp;stále nové důvody k&nbsp;vádám a&nbsp;nové způsoby, jak někoho pokořit nebo zarmoutit.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./petrolejove_lampy_059.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>