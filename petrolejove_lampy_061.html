<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="22">
    <meta name="apple-mobile-web-app-capable" content="yes">
    <title>22</title>
    <link rel="stylesheet" href="./style/style.min.css" media="screen" integrity="sha256-0HU4DyeVQ9j1CgbQEvEhFsHtFoxn1ab6NeCS4IOAoDA=">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <meta name="order" content="56">
    <link rel="prev" href="./petrolejove_lampy_060.html">
    <link rel="next" href="./petrolejove_lampy_062.html">
    <link rel="self" href="petrolejove_lampy_061.html">
    <meta name="identifier" content="havlicek-petrolejove-lampy-47f8e77">
    <meta name="role" content="chapter">
  </head>
  <body data-nb-words="1221" data-nb-chars="7597" class="nb-role-chapter nb-custom-style">
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./petrolejove_lampy_060.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" id="chunk1" data-nb-words="1" data-nb-chars="2"><span class="idea" data-nb-ref-number="1" id="idea1" data-nb-words="1" data-nb-chars="2">22</span></h1>
        <p class="chunk" data-nb-ref-number="2" id="chunk2" data-nb-words="54" data-nb-chars="354"><span class="idea" data-nb-ref-number="2" id="idea2" data-nb-words="54" data-nb-chars="354">Štěpka hádala správně, že&nbsp;za&nbsp;nezvyklou ochotou a&nbsp;obětavostí manžela, který se&nbsp;odhodlal navštívit Annu Kiliánovou v&nbsp;den jejího svátku, bude vězet nějaká žádost, nějaké tajné přání, které jen čekalo na&nbsp;příležitost, aby mohlo být vysloveno. Hejtman se&nbsp;vyjádřil, dřív než měli za&nbsp;sebou polovinu ponuré zpáteční cesty, dřív než překročili můstek přes Jilemku.</span></p>
        <p class="chunk" data-nb-ref-number="3" id="chunk3" data-nb-words="106" data-nb-chars="638"><span class="idea" data-nb-ref-number="3" id="idea3" data-nb-words="106" data-nb-chars="638">„Chtěl bych, Štěpko,“ brebtal klopýtaje, „chtěl bych, abychom si&nbsp;objednali víno. Víno! Víš ty, Štěpko, co&nbsp;to&nbsp;je&nbsp;víno? Víno, to&nbsp;je&nbsp;slunce. Slunce se&nbsp;vtělilo do&nbsp;vína a&nbsp;člověk je&nbsp;přelívá do&nbsp;svých útrob.“ A&nbsp;počaly se&nbsp;chvalozpěvy na&nbsp;víno, pošetilé chvalozpěvy žádostivého a&nbsp;tvrdohlavého muže, který již počal dětinštět. „Mít tak víno neustále doma ve&nbsp;sklepě! Veselé, ne? Slunce ve&nbsp;sklepě. Nemusit si&nbsp;pro ně&nbsp;posílat.“ Jeho obličej se&nbsp;svraštil do&nbsp;grimasy, vyjadřující nejvyšší odpor. „Fuj, Štěpka, když si&nbsp;pomyslím, jaký ocet to&nbsp;někdy pijeme! A&nbsp;na&nbsp;světě jsou dobrá vína! Vyznám se&nbsp;v&nbsp;nich. Dovedu je&nbsp;ošetřovat. Na&nbsp;ošetřování záleží, a&nbsp;na&nbsp;výběru!“</span></p>
        <p class="chunk" data-nb-ref-number="4" id="chunk4" data-nb-words="140" data-nb-chars="833"><span class="idea" data-nb-ref-number="4" id="idea4" data-nb-words="140" data-nb-chars="833">A&nbsp;Štěpka, ztrápená únavou, se&nbsp;srdcem pukajícím lítostí, místo aby sršela vztekem proti příčině své hanby a&nbsp;svého ponížení, nalezla ve&nbsp;svém ztýraném nitru místo pro soucit k&nbsp;mrzáku, který se&nbsp;pohyboval vpřed jen s&nbsp;její pomocí a&nbsp;jenž přes všechnu svou důmyslnou vypočítavost, přes všechny své zřejmé podvodné úmysly přece jen dokázal navštívit její ubohou matku v&nbsp;tom špatném stavu, v&nbsp;jakém sám byl. Kromě toho byl tak šetrný a&nbsp;tak dvorný u&nbsp;nich doma! Ne, v&nbsp;tomto duševním rozpoložení nemohla, nedovedla mu&nbsp;nic odříci. Přikývla skoro ochotně, se&nbsp;smutným úsměvem v&nbsp;tváři. Aťsi je&nbsp;tedy má, to&nbsp;své víno. Aťsi pije. Bude aspoň pít doma. Zbývá mu&nbsp;na&nbsp;světě něco lepšího? Sotva. Kdo ví, snad je&nbsp;to&nbsp;dokonce poslední přání, které mu&nbsp;vyplňuje. A&nbsp;hejtman vířil holí, zajíkal se&nbsp;radostí, poskakoval na&nbsp;bezvládných nohou a&nbsp;žvanivě Štěpce blahořečil.</span></p>
        <p class="chunk" data-nb-ref-number="5" id="chunk5" data-nb-words="44" data-nb-chars="265"><span class="idea" data-nb-ref-number="5" id="idea5" data-nb-words="44" data-nb-chars="265">„Jaká ty&nbsp;jsi, Štěpko, dobrá&nbsp;–&nbsp;klisna! Jaký jsi dobrý kus masa! Masa, ovšem masa, kterého jsem neokusil. Ale byl bych rád okusil, opravdu! Nu, nemrač se, nemrač, nemyslím tím nic špatného!“ Pokorněji udobřoval, když viděl, že&nbsp;odvrací hlavu s&nbsp;výrazem lítosti a&nbsp;studu.</span></p>
        <p class="chunk" data-nb-ref-number="6" id="chunk6" data-nb-words="98" data-nb-chars="615"><span class="idea" data-nb-ref-number="6" id="idea6" data-nb-words="98" data-nb-chars="615">Než minul měsíc, měl hejtman své víno. Ani dlouho nevybíral a&nbsp;nekorespondoval, rázem se&nbsp;rozhodl a&nbsp;objednal. Zatímco se&nbsp;čeleď lopotila v&nbsp;polích, zatímco Štěpka stávala na&nbsp;zápraží, hledíc s&nbsp;obavami na&nbsp;blížící se&nbsp;inkoustová mračna, zatímco běhala, ohýbala se, křičela a&nbsp;přikládala ochotně ruce k&nbsp;dílu tam, kde toho bylo nejvíc zapotřebí, seděl hejtman u&nbsp;okna svého pokoje, točil sklenkou, usmíval se&nbsp;na&nbsp;odraz světla v&nbsp;její rubínové hloubce, usrkával, válel po&nbsp;jazyku, opět usrkával, opět chutnal. Když zela sklenka prázdnotou, pomalu, obtížně se&nbsp;shýbl, vytáhl zpod křesla láhev, nalil, opět točil v&nbsp;prstech a&nbsp;opět pil.</span></p>
        <p class="chunk" data-nb-ref-number="7" id="chunk7" data-nb-words="82" data-nb-chars="538"><span class="idea" data-nb-ref-number="7" id="idea7" data-nb-words="82" data-nb-chars="538">Svět, zrádný svět, který ho&nbsp;přivedl až&nbsp;sem, šel kolem a&nbsp;už&nbsp;nebolel. V&nbsp;červené kalužině, podobné tratolisku krve, zračil se&nbsp;divoký život neodpovědného chlapce, probitá kadetská léta, proflámovaná léta vojenské slávy a&nbsp;postupu, husarské kousky, které způsobily, že&nbsp;dvůr málem přišel na&nbsp;buben. Film promítaný před jeho zrakem se&nbsp;nezastavoval, záda se&nbsp;shýbala, ruka nalévala, víno hřálo v&nbsp;útrobách. Vše, vše kolem něho defilovalo, ústa otcova, stažená trpkostí, zlé pohledy bratrovy a&nbsp;nakonec marná kořist ženy, která mu&nbsp;nikdy neměla náležet.</span></p>
        <p class="chunk" data-nb-ref-number="8" id="chunk8" data-nb-words="84" data-nb-chars="551"><span class="idea" data-nb-ref-number="8" id="idea8" data-nb-words="84" data-nb-chars="551">Nikdy se&nbsp;neopil. Štěpka se&nbsp;někdy zhrozila spousty vypitého moku, avšak viditelného účinku nebylo. Jeho chůze nebyla o&nbsp;nic horší a&nbsp;prožloutlá tvář bývala nyní dokonce zbarvena ruměncem. Byl to&nbsp;ovšem jen ruměnec alkoholiků. Navoskované kníry zplihly, víčka se&nbsp;ustavičně chvěla jako zasažená reflektorem světla, ta&nbsp;víčka vyžilé a&nbsp;nevyspalé sovy, na&nbsp;čele se&nbsp;perlil pot vnitřního žáru, z&nbsp;úst páchla přiboudlina, ale povstal-li voják ze&nbsp;svého křesla, nezakolísal a&nbsp;neupadl. Neřval a&nbsp;nezpíval. Byl suchý jako pergamen, tupý jako pravítko, tichý jako mrtvola.</span></p>
        <p class="chunk" data-nb-ref-number="9" id="chunk9" data-nb-words="31" data-nb-chars="193"><span class="idea" data-nb-ref-number="9" id="idea9" data-nb-words="31" data-nb-chars="193">Kluci pálili v&nbsp;polích pýřavku a&nbsp;opékali brambory, podzimní létavice kreslily po&nbsp;obloze ohnivé čáry, ze&nbsp;slatin stoupaly mlhy, rána byla chladná a&nbsp;svěží, listí žloutlo a&nbsp;opadávalo, a&nbsp;hejtman pil.</span></p>
        <p class="chunk" data-nb-ref-number="10" id="chunk10" data-nb-words="61" data-nb-chars="414"><span class="idea" data-nb-ref-number="10" id="idea10" data-nb-words="61" data-nb-chars="414">Dávno přestal drezírovat psa, hrozivé nálady přešly. Uklidnil se. Prozatím se&nbsp;Štěpce víno vyplácelo. Koně spokojeně tloustli v&nbsp;stájích. Muž, kterému se&nbsp;nechtělo hynout tak pomalu, zanechal teď svých bláznivých jízd. Ten, který si&nbsp;občas rád zahazardoval, nyní již nechtěl hazardovat. Oddal se&nbsp;požitku, při kterém nepotřeboval nohy. Tonul v&nbsp;blaženosti, jíž sice nekynula žádná budoucnost, v&nbsp;níž však bylo zapomenutí.</span></p>
        <p class="chunk" data-nb-ref-number="11" id="chunk11" data-nb-words="114" data-nb-chars="741"><span class="idea" data-nb-ref-number="11" id="idea11" data-nb-words="114" data-nb-chars="741">Štěpka se&nbsp;připravovala k&nbsp;novým zimním prázdninám, musila už&nbsp;poněkud brzdit svůj navyklý chvat, aby se&nbsp;přizpůsobila ležáctví bezútěšné sezóny. Vracívala se&nbsp;zvenčí ošlehaná větrem, s&nbsp;odleskem západů v&nbsp;očích, ševelila rty, jako by&nbsp;přepočítávala vlaštovky chystající se&nbsp;k&nbsp;odletu na&nbsp;telegrafních drátech. V&nbsp;uších jí&nbsp;zvonila ozvěna kukaččina tesklivého volání. Tato melancholická Štěpka byla vždy znovu překvapena, když se&nbsp;ve&nbsp;dveřích setkala s&nbsp;bezvýrazným pohledem vojákovy nehybné tváře, v&nbsp;níž nebyl již ani posměch, ani vzdor, ani zpupnost, ani zloba. Nemohla uvěřit, že&nbsp;tam v&nbsp;tom křesle opravdu sedí tentýž chlapec, s&nbsp;kterým kdysi zápasívala za&nbsp;čertovou stodolou, s&nbsp;kterým se&nbsp;dělívala o&nbsp;křížaly a&nbsp;který ji&nbsp;cvičíval v&nbsp;střelbě lukem do&nbsp;slunečnic.</span></p>
        <p class="chunk" data-nb-ref-number="12" id="chunk12" data-nb-words="61" data-nb-chars="384"><span class="idea" data-nb-ref-number="12" id="idea12" data-nb-words="61" data-nb-chars="384">Někdy jí&nbsp;připadalo, že&nbsp;na&nbsp;Vejrychovsku opět straší nebožtík kouzelník Vejrych. Tak asi musil vypadat ten nešťastník, který se&nbsp;upsal ďáblu, s&nbsp;tímto šíleným leskem v&nbsp;očích hleděl vstříc neodvratně se&nbsp;blížícímu peklu, když jeho termín skončil. Jistěže se&nbsp;právě tak opíjel před děsnou nocí svého sňatku, takhle tupě a&nbsp;trpně očekával, kdy se&nbsp;pod okny ozve strašlivý rachot třinácti kočárů.</span></p>
        <p class="chunk" data-nb-ref-number="13" id="chunk13" data-nb-words="76" data-nb-chars="436"><span class="idea" data-nb-ref-number="13" id="idea13" data-nb-words="76" data-nb-chars="436">Vlastně bylo teď ve&nbsp;dvoře mnohem smutněji než dříve. Dokud hejtman láteřil a&nbsp;řádil, prováděl své zlomyslnosti, byl tu&nbsp;aspoň nějaký ruch. Štěpka se&nbsp;měla s&nbsp;kým zlobit, měla se&nbsp;s&nbsp;kým potýkat. Někdy byl dokonce vtipný, bylo se&nbsp;čemu smát. Nyní se&nbsp;věnoval již jen svému vínu. Seděl a&nbsp;seděl. Nebylo už&nbsp;slyšet jeho neklidné, potácivé přecházení. Bude to&nbsp;takové až&nbsp;do&nbsp;konce? A&nbsp;probudí-li se&nbsp;ještě někdy ze&nbsp;své netečnosti, jaké to&nbsp;bude probuzení?</span></p>
        <p class="chunk" data-nb-ref-number="14" id="chunk14" data-nb-words="158" data-nb-chars="971"><span class="idea" data-nb-ref-number="14" id="idea14" data-nb-words="158" data-nb-chars="971">Kilián přicházel nyní častěji, hledíval na&nbsp;hejtmana s&nbsp;uspokojením. Pije&nbsp;–&nbsp;tím líp, aspoň se&nbsp;upije, zajde dřív, než aby zašel svou potměšilou nemocí. Štěpka dovedla číst v&nbsp;otcových očích. Rozuměli si, ale skrývali před sebou své myšlenky. Se&nbsp;stejným uspokojením hleděl na&nbsp;pijáka Jan, bratr vítězný. Pije. Je&nbsp;tichý. Nepřekáží. Hle, kam došly chvástavost a&nbsp;nesmyslná pýcha. Hle, jak hynou vychytralost a&nbsp;nadání. Odměna ctnosti přichází pomalu, ale přichází vždycky. Jan stojí opět pevně na&nbsp;své hroudě a&nbsp;kořist záludníkova byla marná. A&nbsp;starý Malina? Právě tak lhostejně kouřil svou dýmku, jako jeho mladší syn upíjel ze&nbsp;své sklenky. Byli si&nbsp;něčím podobni ti&nbsp;dva starci, mezi nimiž byla propast jednoho lidského věku. Možná, že&nbsp;časem jeden o&nbsp;druhém přemýšleli. Možná, že&nbsp;se&nbsp;občas do&nbsp;otcova srdce vedral smrtelný smutek, a&nbsp;syn snad někdy otce politoval pro vrásky na&nbsp;jeho čele, mezi nimiž bylo psáno jeho bezohlednou rukou. Možná, dýmka však o&nbsp;tom mlčela stejně jako sklenice.</span></p>
        <p class="chunk" data-nb-ref-number="15" id="chunk15" data-nb-words="83" data-nb-chars="491"><span class="idea" data-nb-ref-number="15" id="idea15" data-nb-words="83" data-nb-chars="491">První sníh. Padal a&nbsp;točil se&nbsp;kolem balkónu, lehal na&nbsp;pole, vršil se&nbsp;na&nbsp;střechách domů a&nbsp;stodol, rostl v&nbsp;pitvorných čepicích na&nbsp;pilířích plotu. Šlépěje se&nbsp;v&nbsp;něm tratily jako myšlenky, zahnané v&nbsp;noc. Městečko mrkalo v&nbsp;chumelici žlutými ohýnky svých světel jako stařec, který už&nbsp;ztratil zájem o&nbsp;věci tohoto světa a&nbsp;klímá v&nbsp;modrém závoji svého dýmu. Mžouralo svýma petrolejovýma očima jako opilec, k&nbsp;němuž se&nbsp;pomalu sklání ledová náruč smrti a&nbsp;který už&nbsp;netouží procitnout ze&nbsp;svého blaženého snu.</span></p>
        <p class="chunk" data-nb-ref-number="16" id="chunk16" data-nb-words="28" data-nb-chars="171"><span class="idea" data-nb-ref-number="16" id="idea16" data-nb-words="28" data-nb-chars="171">Štěpka měla bradu podepřenu pěstmi, uši jí&nbsp;hořely, dívala se&nbsp;z&nbsp;okna u&nbsp;vytržení, jako by&nbsp;chtěla rozluštit svůj osud. Před ní&nbsp;ležela třetí neradostná zima jejího manželství.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./petrolejove_lampy_062.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-x5EUMx3hhXwlnmb8jNuT80IFyXbfgPpvQLiBBlogboo="></script>
  </body>
</html>