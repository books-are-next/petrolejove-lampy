<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="25">
    <meta name="apple-mobile-web-app-capable" content="yes">
    <title>25</title>
    <link rel="stylesheet" href="./style/style.min.css" media="screen" integrity="sha256-RoYVBsJ70MMae6Bu5wi05MLjXqtS2A84YTm/PLudUNM=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./petrolejove_lampy_030.html">
    <link rel="next" href="./petrolejove_lampy_032.html">
    <meta name="nb-order" content="25">
    <link rel="self" href="petrolejove_lampy_031.html">
    <meta name="nb-identifier" content="havlicek-petrolejove-lampy-2bfb574">
    <meta name="nb-role" content="chapter">
  </head>
  <body class="nb-role-chapter nb-custom-style" data-nb-words="1171" data-nb-chars="7388">
    <nav role="doc-toc">
      <li><a href="petrolejove_lampy_007.html">ČÁST PRVNÍ
          LAMPY SVÍTÍ A PROSTÍRÁ SE</a></li>
      <li><a href="petrolejove_lampy_008.html">2</a></li>
      <li><a href="petrolejove_lampy_009.html">3</a></li>
      <li><a href="petrolejove_lampy_010.html">4</a></li>
      <li><a href="petrolejove_lampy_011.html">5</a></li>
      <li><a href="petrolejove_lampy_012.html">6</a></li>
      <li><a href="petrolejove_lampy_013.html">7</a></li>
      <li><a href="petrolejove_lampy_014.html">8</a></li>
      <li><a href="petrolejove_lampy_015.html">9</a></li>
      <li><a href="petrolejove_lampy_016.html">10</a></li>
      <li><a href="petrolejove_lampy_017.html">11</a></li>
      <li><a href="petrolejove_lampy_018.html">12</a></li>
      <li><a href="petrolejove_lampy_019.html">13</a></li>
      <li><a href="petrolejove_lampy_020.html">14</a></li>
      <li><a href="petrolejove_lampy_021.html">15</a></li>
      <li><a href="petrolejove_lampy_022.html">16</a></li>
      <li><a href="petrolejove_lampy_023.html">17</a></li>
      <li><a href="petrolejove_lampy_024.html">18</a></li>
      <li><a href="petrolejove_lampy_025.html">19</a></li>
      <li><a href="petrolejove_lampy_026.html">20</a></li>
      <li><a href="petrolejove_lampy_027.html">21</a></li>
      <li><a href="petrolejove_lampy_028.html">22</a></li>
      <li><a href="petrolejove_lampy_029.html">23</a></li>
      <li><a href="petrolejove_lampy_030.html">24</a></li>
      <li><a href="petrolejove_lampy_031.html">25</a></li>
      <li><a href="petrolejove_lampy_032.html">26</a></li>
      <li><a href="petrolejove_lampy_033.html">27</a></li>
      <li><a href="petrolejove_lampy_034.html">28</a></li>
      <li><a href="petrolejove_lampy_035.html">29</a></li>
      <li><a href="petrolejove_lampy_036.html">30</a></li>
      <li><a href="petrolejove_lampy_037.html">31</a></li>
      <li><a href="petrolejove_lampy_038.html">32</a></li>
      <li><a href="petrolejove_lampy_039.html">33</a></li>
      <li><a href="petrolejove_lampy_040.html">ČÁST DRUHÁ
          SYTÝ U STOLU</a></li>
      <li><a href="petrolejove_lampy_041.html">2</a></li>
      <li><a href="petrolejove_lampy_042.html">3</a></li>
      <li><a href="petrolejove_lampy_043.html">4</a></li>
      <li><a href="petrolejove_lampy_044.html">5</a></li>
      <li><a href="petrolejove_lampy_045.html">6</a></li>
      <li><a href="petrolejove_lampy_046.html">7</a></li>
      <li><a href="petrolejove_lampy_047.html">8</a></li>
      <li><a href="petrolejove_lampy_048.html">9</a></li>
      <li><a href="petrolejove_lampy_049.html">10</a></li>
      <li><a href="petrolejove_lampy_050.html">11</a></li>
      <li><a href="petrolejove_lampy_051.html">12</a></li>
      <li><a href="petrolejove_lampy_052.html">13</a></li>
      <li><a href="petrolejove_lampy_053.html">14</a></li>
      <li><a href="petrolejove_lampy_054.html">15</a></li>
      <li><a href="petrolejove_lampy_055.html">16</a></li>
      <li><a href="petrolejove_lampy_056.html">17</a></li>
      <li><a href="petrolejove_lampy_057.html">18</a></li>
      <li><a href="petrolejove_lampy_058.html">19</a></li>
      <li><a href="petrolejove_lampy_059.html">20</a></li>
      <li><a href="petrolejove_lampy_060.html">21</a></li>
      <li><a href="petrolejove_lampy_061.html">22</a></li>
      <li><a href="petrolejove_lampy_062.html">ČÁST TŘETÍ
          LAMPY ZHASÍNAJÍ</a></li>
      <li><a href="petrolejove_lampy_063.html">2</a></li>
      <li><a href="petrolejove_lampy_064.html">3</a></li>
      <li><a href="petrolejove_lampy_065.html">4</a></li>
      <li><a href="petrolejove_lampy_066.html">5</a></li>
      <li><a href="petrolejove_lampy_067.html">6</a></li>
      <li><a href="petrolejove_lampy_068.html">7</a></li>
      <li><a href="petrolejove_lampy_069.html">8</a></li>
      <li><a href="petrolejove_lampy_070.html">9</a></li>
      <li><a href="petrolejove_lampy_071.html">10</a></li>
      <li><a href="petrolejove_lampy_072.html">11</a></li>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./petrolejove_lampy_030.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="2"><span class="idea" data-nb-ref-number="1" id="idea1" data-nb-words="1" data-nb-chars="2">25</span></h1>
        <p class="chunk" data-nb-ref-number="2" data-nb-words="168" data-nb-chars="1088"><span class="idea" data-nb-ref-number="2" id="idea2" data-nb-words="168" data-nb-chars="1088">Přes tento slibný začátek se&nbsp;Štěpčině známosti s&nbsp;Gromanem zvlášť dobře nedařilo. Častěji a&nbsp;častěji docházelo mezi milenci k&nbsp;rozmíškám. Bernímu se&nbsp;na&nbsp;Štěpce pořád něco nelíbilo. Vyčítal jí, že&nbsp;se&nbsp;valně nezajímá o&nbsp;jeho politické a&nbsp;filosofické myšlenky, že&nbsp;se&nbsp;zatvrzele vzpírá číst jeho oblíbené knihy, že&nbsp;zůstává těžkopádně trčet na&nbsp;nízkém stupni svého duševního vývoje. Štěpka si&nbsp;zas nepřála být neustále honěna jako pes od&nbsp;problému k&nbsp;problému, chtěla se&nbsp;bavit, chtěla se&nbsp;smát. Vzájemný poměr, v&nbsp;němž bylo mnohem víc hašteření než lásky, je&nbsp;neuspokojoval, ustálená forma maloměstského dvoření se&nbsp;oběma příčila, a&nbsp;vynalézt lepší formu nebyli schopni. Milostné vrkání nebylo pro Štěpku ani pro Gromana, polibků a&nbsp;lichotek se&nbsp;z&nbsp;jakýchsi příčin ostýchali. Berní netoužil po&nbsp;tom, být milován jakousi směsicí lásky a&nbsp;soucitu, nedávný výjev u&nbsp;jeslí na&nbsp;krmení zvěře ho&nbsp;spíš odstrašoval, než rozněžňoval, a&nbsp;Štěpka v&nbsp;skrytu svého srdce snila o&nbsp;bohatýrském odvážlivci, milenci plném bodrosti, o&nbsp;muži rázu Synáčkova. Berní byl příliš pedantský, suchopárný patron, příliš zlostný, nevzhledný a&nbsp;studený.</span></p>
        <p class="chunk" data-nb-ref-number="3" data-nb-words="124" data-nb-chars="742"><span class="idea" data-nb-ref-number="3" id="idea3" data-nb-words="124" data-nb-chars="742">Byl to&nbsp;rozený despota, nejraději by&nbsp;byl pořád na&nbsp;Štěpce něco opravoval a&nbsp;úspěchy, jichž tu&nbsp;občas přece jen pracně dosáhl, hyzdily na&nbsp;Štěpce to&nbsp;jediné, co&nbsp;ji&nbsp;činilo zajímavou&nbsp;–&nbsp;její osobitost. Štěpčinu výbušnost a&nbsp;její zlozvyky snášel jen tehdy, když se&nbsp;ho&nbsp;přímo netýkaly. Když ho&nbsp;však dravě popadla za&nbsp;rukáv a&nbsp;jako chlapce za&nbsp;sebou vlekla za&nbsp;medvědářem, když se&nbsp;náhodou ukázal na&nbsp;ulici, nebo k&nbsp;výkladní skříni, v&nbsp;níž spatřila nějaký předmět nejnovější módy, cítil se&nbsp;dotčen a&nbsp;jedovatě, do&nbsp;omrzení jí&nbsp;vyčítal její poklesek. Štěpka měla nejlepší vůli se&nbsp;přizpůsobit, ale ze&nbsp;samé snahy, dávat si&nbsp;na&nbsp;sebe pozor, se&nbsp;stávala nemotornou a&nbsp;málomluvnou. Pak byl zas žlučovitý milenec roztrpčen její nejapností a&nbsp;večery místo polibků končily v&nbsp;svárech.</span></p>
        <p class="chunk" data-nb-ref-number="4" data-nb-words="76" data-nb-chars="515"><span class="idea" data-nb-ref-number="4" id="idea4" data-nb-words="76" data-nb-chars="515">Bylo jasné, že&nbsp;známost, založená na&nbsp;ustavičném zápolení, je&nbsp;beznadějná a&nbsp;že&nbsp;se&nbsp;dlouho neudrží. Vlastně oba upřímně toužili po&nbsp;osvobození, ale v&nbsp;Štěpčině živočišné bytosti bylo něco, čeho se&nbsp;bylo Gromanovi těžko vzdát, a&nbsp;Štěpku zas činila bezbrannou Gromanova chlapecká rozpolcenost, takže celkem pokorně trpěla všechny jeho rozmary. Když konečně jednoho podzimního dne došlo k&nbsp;rozluce, byla Štěpka tak rozlítostněna, jako by&nbsp;byla ztratila poslední naději v&nbsp;životě, a&nbsp;dlouho nemohla na&nbsp;pošetilého milence zapomenout.</span></p>
        <p class="chunk" data-nb-ref-number="5" data-nb-words="101" data-nb-chars="621"><span class="idea" data-nb-ref-number="5" id="idea5" data-nb-words="101" data-nb-chars="621">Jedním z&nbsp;posledních Gromanových vrtochů byla nespokojenost s&nbsp;jejím nevkusem. Nebylo tomu ani tak dávno, co&nbsp;ji&nbsp;ujišťoval, že&nbsp;se&nbsp;člověk pod žádnou záminkou nemá podrobovat požadavkům svého okolí, že&nbsp;má&nbsp;zůstat za&nbsp;všech okolností svůj, ať&nbsp;se&nbsp;to&nbsp;komu líbí či&nbsp;nelíbí. Kterési neděle se&nbsp;však Štěpka objevila na&nbsp;korze pod radnicí v&nbsp;klobouku, který byl rukavicí vrženou v&nbsp;tvář vší současné módě. Milý pánbůh ví, kde jej sebrala! Byl to&nbsp;slaměňák, ozdobený křiklavě zelenou stuhou, a&nbsp;na&nbsp;té&nbsp;stuze, jako by&nbsp;se&nbsp;chystal k&nbsp;vzlétnutí, byl připevněn vycpaný modrý ptáček. Proti tomuto neblahému klobouku zahájil berní pravé křížové tažení.</span></p>
        <p class="chunk" data-nb-ref-number="6" data-nb-words="42" data-nb-chars="243"><span class="idea" data-nb-ref-number="6" id="idea6" data-nb-words="42" data-nb-chars="243">Náhodou se&nbsp;právě nedávno přeli o&nbsp;jakousi maličkost a&nbsp;Štěpka ustoupila na&nbsp;celé čáře. Nyní byl luk její trpělivosti napjat až&nbsp;k&nbsp;prasknutí. Poddat se&nbsp;také ve&nbsp;věci klobouku se&nbsp;jí&nbsp;nechtělo. To&nbsp;by&nbsp;bylo již příliš. Zatvrdila se&nbsp;jako jankovitá kobyla.</span></p>
        <p class="chunk" data-nb-ref-number="7" data-nb-words="12" data-nb-chars="80"><span class="idea" data-nb-ref-number="7" id="idea7" data-nb-words="12" data-nb-chars="80">Ne, rozhodně ne, nedá se&nbsp;tyranizovat ve&nbsp;svých soukromých, ryze ženských právech!</span></p>
        <p class="chunk" data-nb-ref-number="8" data-nb-words="64" data-nb-chars="418"><span class="idea" data-nb-ref-number="8" id="idea8" data-nb-words="64" data-nb-chars="418">Na&nbsp;odpoledne bylo sjednáno veliké koulení o&nbsp;ceny na&nbsp;Kozinci. Groman důrazně žádal, aby si&nbsp;Štěpka vzala na&nbsp;hlavu něco slušnějšího a&nbsp;ne&nbsp;ten strašlivý kloboučnicko-vycpavačský výtvor. Štěpka však ve&nbsp;svém vyzývavém klobouku na&nbsp;Kozinec přišla. Snad by&nbsp;byla tato nepatrná příčina nemohla způsobit rozchod, kdyby byla láska nevisela již jen na&nbsp;vlásku. Za&nbsp;okolností, jež se&nbsp;vyvinuly, postačila jediná kapka, aby pohár přetekl.</span></p>
        <p class="chunk" data-nb-ref-number="9" data-nb-words="76" data-nb-chars="498"><span class="idea" data-nb-ref-number="9" id="idea9" data-nb-words="76" data-nb-chars="498">Štěpka koulela mnohem lépe než berní, není vyloučeno, že&nbsp;byla ke&nbsp;všemu uražena i&nbsp;jeho mužská ješitnost. Možná, že&nbsp;k&nbsp;Štěpčině vzdorovitosti notně přispěla i&nbsp;přítomnost Toníka Skály, který toho odpoledne zrovna jiskřil vtipem. Do&nbsp;očí bijící rozdíl mezi jejím rozčepýřeným, svárlivým kohoutkem a&nbsp;tímto skvělým chlapíkem, který si&nbsp;vždy věděl rady, na&nbsp;ni&nbsp;působil skličujícím dojmem. Berní, který vyměňoval se&nbsp;Štěpkou jen nejnutnější slova a&nbsp;vrhal na&nbsp;její hlavu paličské pohledy, se&nbsp;jí&nbsp;bezmezné protivil.</span></p>
        <p class="chunk" data-nb-ref-number="10" data-nb-words="161" data-nb-chars="989"><span class="idea" data-nb-ref-number="10" id="idea10" data-nb-words="161" data-nb-chars="989">Výbuch nastal, když byl veliký boj v&nbsp;kuželníkovém pavilóně skončen a&nbsp;vítězové i&nbsp;poražení se&nbsp;začali trousit do&nbsp;sálu, kde jako parní mlátička, vytrvale a&nbsp;nemilosrdně, hlučel orchestrion a&nbsp;na&nbsp;stolech podle oken cinkaly půllitry. Berní vyzval Štěpku, aby se&nbsp;s&nbsp;ním šla ještě na&nbsp;chvíli projít do&nbsp;lesa. Nedaleko lomu jí&nbsp;předložil několik zasmušilých otázek. Je-li prý ochotna kajícně přiznat svůj omyl, omluvit se&nbsp;mu&nbsp;za&nbsp;přestupek proti přirozené poslušnosti, souhlasit s&nbsp;jeho názorem, že&nbsp;klobouk je&nbsp;vrcholně hnusný, možno říci nestydatý, a&nbsp;zavázat se, že&nbsp;jej už&nbsp;nikdy nevezme na&nbsp;hlavu. Odpověděla mu&nbsp;vyhýbavě, že&nbsp;takový klobouk je&nbsp;svým způsobem věc cenná. Tušila, že&nbsp;se&nbsp;přiblížila kritická chvíle, a&nbsp;snažila se&nbsp;o&nbsp;řešení kompromisem. Po&nbsp;žensku odbočila na&nbsp;vedlejší kolej a&nbsp;jala se&nbsp;mu&nbsp;vypočítávat, kolik ústupků všech možných druhů již na&nbsp;ní&nbsp;vymámil. Tvrdila, že&nbsp;z&nbsp;důvodů rodinných, ba&nbsp;z&nbsp;prapouhé sebeúcty jí&nbsp;není možno se&nbsp;mu&nbsp;tentokrát nadobro podvolit. Dalo by&nbsp;se&nbsp;mluvit nanejvýš o&nbsp;jistém omezení.</span></p>
        <p class="chunk" data-nb-ref-number="11" data-nb-words="75" data-nb-chars="495"><span class="idea" data-nb-ref-number="11" id="idea11" data-nb-words="75" data-nb-chars="495">Osud chtěl, aby přesmutný zánik Štěpčiny lásky byl ozdoben zvláštní, patetickou dekorací. Na&nbsp;louce před restaurací byla předváděna jedna z&nbsp;největších atrakcí sezóny. Synáček s&nbsp;Xaverem si&nbsp;opatřili hedvábný balónek, v&nbsp;hostinské místnosti právě načrtli dopis, plný nesmyslů a&nbsp;šprýmů, připevnili jej k&nbsp;balónové síti a&nbsp;nyní roztápěli lihem malý letecký koš. Horkým vzduchem se&nbsp;měl balónek vznést do&nbsp;chladné podzimní noci a&nbsp;letět nad městečkem jako zářící hvězda, jako veselý pozdrav junáků z&nbsp;Kozince.</span></p>
        <p class="chunk" data-nb-ref-number="12" data-nb-words="79" data-nb-chars="507"><span class="idea" data-nb-ref-number="12" id="idea12" data-nb-words="79" data-nb-chars="507">Později se&nbsp;tato móda pouštět balónky velmi ujala, nebylo snad neděle, aby nějaký takový podnik nebyl zosnován, a&nbsp;mladí vzduchoplavci nabyli ve&nbsp;vytápění košových ohňů jisté zručnosti, dnes však živou mocí nemohli svůj přístroj dostat do&nbsp;výše. Štěpce se&nbsp;navždy vryl do&nbsp;paměti obraz bizarní skupiny fantastických stínů. Diváci, kteří se&nbsp;vyhrnuli ze&nbsp;sálu, hovořili jen tlumeně, skoro nedýchali a&nbsp;v&nbsp;jejich středu se&nbsp;krčily dvě postavy, obrovitá Synáčkova a&nbsp;drobná Xaverova. Dýmali do&nbsp;svého ohýnku jako dva ďábli.</span></p>
        <p class="chunk" data-nb-ref-number="13" data-nb-words="70" data-nb-chars="441"><span class="idea" data-nb-ref-number="13" id="idea13" data-nb-words="70" data-nb-chars="441">Když se&nbsp;balónek konečně přece jen vznesl a&nbsp;jako svatojanská muška stoupal nad město za&nbsp;nekonečného jásotu přítomné mládeže, padlo ve&nbsp;věci Štěpčiny známosti rozhodnutí. Konec kličkování, konec uhýbání, Štěpka byla postavena před ano nebo ne, a&nbsp;když se&nbsp;zaťatými zuby, s&nbsp;tváří zkřivenou hněvem vyřkla své „ne“, Groman chladně a&nbsp;beze slova smekl klobouk a&nbsp;uháněl od&nbsp;pohaněné, studem a&nbsp;rozhořčením se&nbsp;zalykající milenky, jako by&nbsp;mu&nbsp;hlavu zapálil.</span></p>
        <p class="chunk" data-nb-ref-number="14" data-nb-words="122" data-nb-chars="749"><span class="idea" data-nb-ref-number="14" id="idea14" data-nb-words="122" data-nb-chars="749">Za&nbsp;půl roku se&nbsp;sršatý berní docela po&nbsp;měšťácku zakoukal do&nbsp;líbezné, mazlivé a&nbsp;hloupé Kristy Maškové, začal chodit do&nbsp;rodiny, trpělivě naslouchal, jak jeho rozkošná křehotinka hraje na&nbsp;klavír a&nbsp;zpívá velmi chabě a&nbsp;velmi falešně sentimentální popěvky, psal jí&nbsp;do&nbsp;památníku vodnaté verše, trhal jí&nbsp;květiny, se&nbsp;zanícením ji&nbsp;líbal ve&nbsp;vrbičkách a&nbsp;v&nbsp;Dlabolovsku. Dokonce si&nbsp;na&nbsp;její přání dal oholit svůj císařský vous, který se&nbsp;jí&nbsp;nelíbil. Brzy nato se&nbsp;vyslovil, a&nbsp;ještě dřív než minul rok od&nbsp;oné památné podzimní neděle na&nbsp;Kozinci, oženil se&nbsp;s&nbsp;ní. Štěpka v&nbsp;předvečer jeho svatby zmuchlala a&nbsp;podupala nešťastný klobouk s&nbsp;modrým ptáčkem, který se&nbsp;tenkrát stal příčinou rozluky, ale zaniklou lásku tím zpátky nepřivolala a&nbsp;své rozbolněné srdce nerozveselila.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./petrolejove_lampy_032.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>