<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="15">
    <meta name="apple-mobile-web-app-capable" content="yes">
    <title>15 • Petrolejové lampy</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./petrolejove_lampy_020.html">
    <link rel="next" href="./petrolejove_lampy_022.html">
    <meta name="nb-order" content="15">
    <link rel="self" href="petrolejove_lampy_021.html">
    <meta name="nb-identifier" content="havlicek-petrolejove-lampy-960d8a1">
    <meta name="nb-role" content="chapter">
  </head>
  <body data-nb-words="1543" data-nb-chars="9613" class="nb-role-chapter nb-custom-style">
    <nav role="doc-toc">
      <ul>
        <li><a href="petrolejove_lampy_007.html">ČÁST PRVNÍ
            LAMPY SVÍTÍ A PROSTÍRÁ SE</a></li>
      </ul>
      <ul>
        <li><a href="petrolejove_lampy_008.html">2</a></li>
      </ul>
      <ul>
        <li><a href="petrolejove_lampy_009.html">3</a></li>
      </ul>
      <ul>
        <li><a href="petrolejove_lampy_010.html">4</a></li>
      </ul>
      <ul>
        <li><a href="petrolejove_lampy_011.html">5</a></li>
      </ul>
      <ul>
        <li><a href="petrolejove_lampy_012.html">6</a></li>
      </ul>
      <ul>
        <li><a href="petrolejove_lampy_013.html">7</a></li>
      </ul>
      <ul>
        <li><a href="petrolejove_lampy_014.html">8</a></li>
      </ul>
      <ul>
        <li><a href="petrolejove_lampy_015.html">9</a></li>
      </ul>
      <ul>
        <li><a href="petrolejove_lampy_016.html">10</a></li>
      </ul>
      <ul>
        <li><a href="petrolejove_lampy_017.html">11</a></li>
      </ul>
      <ul>
        <li><a href="petrolejove_lampy_018.html">12</a></li>
      </ul>
      <ul>
        <li><a href="petrolejove_lampy_019.html">13</a></li>
      </ul>
      <ul>
        <li><a href="petrolejove_lampy_020.html">14</a></li>
      </ul>
      <ul>
        <li><a href="petrolejove_lampy_021.html">15</a></li>
      </ul>
      <ul>
        <li><a href="petrolejove_lampy_022.html">16</a></li>
      </ul>
      <ul>
        <li><a href="petrolejove_lampy_023.html">17</a></li>
      </ul>
      <ul>
        <li><a href="petrolejove_lampy_024.html">18</a></li>
      </ul>
      <ul>
        <li><a href="petrolejove_lampy_025.html">19</a></li>
      </ul>
      <ul>
        <li><a href="petrolejove_lampy_026.html">20</a></li>
      </ul>
      <ul>
        <li><a href="petrolejove_lampy_027.html">21</a></li>
      </ul>
      <ul>
        <li><a href="petrolejove_lampy_028.html">22</a></li>
      </ul>
      <ul>
        <li><a href="petrolejove_lampy_029.html">23</a></li>
      </ul>
      <ul>
        <li><a href="petrolejove_lampy_030.html">24</a></li>
      </ul>
      <ul>
        <li><a href="petrolejove_lampy_031.html">25</a></li>
      </ul>
      <ul>
        <li><a href="petrolejove_lampy_032.html">26</a></li>
      </ul>
      <ul>
        <li><a href="petrolejove_lampy_033.html">27</a></li>
      </ul>
      <ul>
        <li><a href="petrolejove_lampy_034.html">28</a></li>
      </ul>
      <ul>
        <li><a href="petrolejove_lampy_035.html">29</a></li>
      </ul>
      <ul>
        <li><a href="petrolejove_lampy_036.html">30</a></li>
      </ul>
      <ul>
        <li><a href="petrolejove_lampy_037.html">31</a></li>
      </ul>
      <ul>
        <li><a href="petrolejove_lampy_038.html">32</a></li>
      </ul>
      <ul>
        <li><a href="petrolejove_lampy_039.html">33</a></li>
      </ul>
      <ul>
        <li><a href="petrolejove_lampy_040.html">ČÁST DRUHÁ
            SYTÝ U STOLU</a></li>
      </ul>
      <ul>
        <li><a href="petrolejove_lampy_041.html">2</a></li>
      </ul>
      <ul>
        <li><a href="petrolejove_lampy_042.html">3</a></li>
      </ul>
      <ul>
        <li><a href="petrolejove_lampy_043.html">4</a></li>
      </ul>
      <ul>
        <li><a href="petrolejove_lampy_044.html">5</a></li>
      </ul>
      <ul>
        <li><a href="petrolejove_lampy_045.html">6</a></li>
      </ul>
      <ul>
        <li><a href="petrolejove_lampy_046.html">7</a></li>
      </ul>
      <ul>
        <li><a href="petrolejove_lampy_047.html">8</a></li>
      </ul>
      <ul>
        <li><a href="petrolejove_lampy_048.html">9</a></li>
      </ul>
      <ul>
        <li><a href="petrolejove_lampy_049.html">10</a></li>
      </ul>
      <ul>
        <li><a href="petrolejove_lampy_050.html">11</a></li>
      </ul>
      <ul>
        <li><a href="petrolejove_lampy_051.html">12</a></li>
      </ul>
      <ul>
        <li><a href="petrolejove_lampy_052.html">13</a></li>
      </ul>
      <ul>
        <li><a href="petrolejove_lampy_053.html">14</a></li>
      </ul>
      <ul>
        <li><a href="petrolejove_lampy_054.html">15</a></li>
      </ul>
      <ul>
        <li><a href="petrolejove_lampy_055.html">16</a></li>
      </ul>
      <ul>
        <li><a href="petrolejove_lampy_056.html">17</a></li>
      </ul>
      <ul>
        <li><a href="petrolejove_lampy_057.html">18</a></li>
      </ul>
      <ul>
        <li><a href="petrolejove_lampy_058.html">19</a></li>
      </ul>
      <ul>
        <li><a href="petrolejove_lampy_059.html">20</a></li>
      </ul>
      <ul>
        <li><a href="petrolejove_lampy_060.html">21</a></li>
      </ul>
      <ul>
        <li><a href="petrolejove_lampy_061.html">22</a></li>
      </ul>
      <ul>
        <li><a href="petrolejove_lampy_062.html">ČÁST TŘETÍ
            LAMPY ZHASÍNAJÍ</a></li>
      </ul>
      <ul>
        <li><a href="petrolejove_lampy_063.html">2</a></li>
      </ul>
      <ul>
        <li><a href="petrolejove_lampy_064.html">3</a></li>
      </ul>
      <ul>
        <li><a href="petrolejove_lampy_065.html">4</a></li>
      </ul>
      <ul>
        <li><a href="petrolejove_lampy_066.html">5</a></li>
      </ul>
      <ul>
        <li><a href="petrolejove_lampy_067.html">6</a></li>
      </ul>
      <ul>
        <li><a href="petrolejove_lampy_068.html">7</a></li>
      </ul>
      <ul>
        <li><a href="petrolejove_lampy_069.html">8</a></li>
      </ul>
      <ul>
        <li><a href="petrolejove_lampy_070.html">9</a></li>
      </ul>
      <ul>
        <li><a href="petrolejove_lampy_071.html">10</a></li>
      </ul>
      <ul>
        <li><a href="petrolejove_lampy_072.html">11</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./petrolejove_lampy_020.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="2"><span class="idea" data-nb-ref-number="1" id="idea1" data-nb-words="1" data-nb-chars="2">15</span></h1>
        <p class="chunk" data-nb-ref-number="2" data-nb-words="165" data-nb-chars="1008"><span class="idea" data-nb-ref-number="2" id="idea2" data-nb-words="165" data-nb-chars="1008">Nevyslýchali ji, nepodezírali, spokojili se&nbsp;s&nbsp;jejími nejapnými výmluvami. Štěpce spadl kámen ze&nbsp;srdce. Když pak zkušenost od&nbsp;hlídačské boudy, zbavená první pronikavé příchuti, byla zařaděna mezi všechny dosavadní zkušenosti&nbsp;–&nbsp;nebyla by&nbsp;to&nbsp;ani Štěpka Kiliánová, aby se&nbsp;nedovedla se&nbsp;vším na&nbsp;světě smířit&nbsp;–&nbsp;zbyla jí&nbsp;k&nbsp;přemýšlení již jen jediná nedělní událost, dostaveníčko s&nbsp;Pavlem. Pavel! Po&nbsp;léta se&nbsp;k&nbsp;ní&nbsp;nehlásil a&nbsp;teď k&nbsp;ní&nbsp;byl najednou tak vlídný, choval se&nbsp;k&nbsp;ní&nbsp;tak důvěrně! Jak ji&nbsp;přemlouval, jak s&nbsp;ní&nbsp;trpělivě chodil po&nbsp;mezích a&nbsp;projevoval nepokrytě radost z&nbsp;toho, že&nbsp;ji&nbsp;opět vidí! Vysvětlení bylo nasnadě, ale Štěpka nestála o&nbsp;takové vysvětlení, její snivá bytost v&nbsp;ní&nbsp;nabyla vrchu. Po&nbsp;dvou dnech přišla pošetilá Štěpka na&nbsp;to, že&nbsp;tajemství Pavlových chtivých pohledů, nyvost jeho hlasu a&nbsp;jeho útočnost, to&nbsp;všechno dohromady že&nbsp;není nic jiného než láska! Od&nbsp;toho okamžiku ji&nbsp;nemohlo již nic zadržet, aby neletěla na&nbsp;Vejrychovsko za&nbsp;svým milencem. Příležitost se&nbsp;našla snadno, Kiliánovi potřebovali vejce.</span></p>
        <p class="chunk" data-nb-ref-number="3" data-nb-words="67" data-nb-chars="411"><span class="idea" data-nb-ref-number="3" id="idea3" data-nb-words="67" data-nb-chars="411">Vykračovala si&nbsp;hezky zostra, ba&nbsp;ještě nikdy tam neběžela tak radostně. Kroužila prázdnou kabelou a&nbsp;prozpěvovala si. Její hruď byla prosta vší tísně, důkaz, že&nbsp;obraz lásky byl utkán jen na&nbsp;povrchu. Neměla pražádný strach před novými útoky, byl přece bílý den, a&nbsp;i&nbsp;kdyby nebyl, šla by&nbsp;jim vstříc s&nbsp;klidnou jistotou, že&nbsp;se&nbsp;ubrání. Ostatně, byla dosti bláhová, že&nbsp;o&nbsp;možnostech dalších komplikací vůbec nepřemýšlela.</span></p>
        <p class="chunk" data-nb-ref-number="4" data-nb-words="39" data-nb-chars="231"><span class="idea" data-nb-ref-number="4" id="idea4" data-nb-words="39" data-nb-chars="231">Spatřila lajtnanta již z&nbsp;dálky, jak chodí sem tam po&nbsp;dvoře bez kabátu a&nbsp;ve&nbsp;vyšívaných trepkách, jako by&nbsp;něco hledal nebo jako by&nbsp;se&nbsp;nekřesťansky nudil. Zavolala na&nbsp;něho trubkou dlaní: „Haló! Pavle, haló!“ Přidala do&nbsp;kroku. Utíkala.</span></p>
        <p class="chunk" data-nb-ref-number="5" data-nb-words="44" data-nb-chars="276"><span class="idea" data-nb-ref-number="5" id="idea5" data-nb-words="44" data-nb-chars="276">Ale Pavel! Ohlédl se, přes tvář mu&nbsp;přeletěl mráček nespokojenosti, usmál se, byl to&nbsp;však spíš jen úšklebek, pozvedl ruku, zasalutoval k&nbsp;nepokryté hlavě, malounko zaváhal&nbsp;–&nbsp;a odplížil se&nbsp;domů. Štěpka se&nbsp;přímo zajíkla zklamáním, okamžitě pochopila. Byl to&nbsp;taktický únik před ní!</span></p>
        <p class="chunk" data-nb-ref-number="6" data-nb-words="124" data-nb-chars="740"><span class="idea" data-nb-ref-number="6" id="idea6" data-nb-words="124" data-nb-chars="740">Nyní se&nbsp;v&nbsp;ní&nbsp;ovšem vzbouřila všechna její kiliánovská zpupnost. Tak ty&nbsp;tak? Ty&nbsp;o&nbsp;mne tedy už&nbsp;nestojíš? A&nbsp;co&nbsp;v&nbsp;neděli, tvé něžnosti a&nbsp;vzdechy, hlazení a&nbsp;objímání? Později se&nbsp;jí&nbsp;místo hněvu otevřela v&nbsp;srdci malá bolestná ranka, uražená ješitnost zhnisala v&nbsp;sentimentální lež, zatím tu&nbsp;však Štěpka stála s&nbsp;nasupeným obočím a&nbsp;se&nbsp;zlobně se&nbsp;blýskajícíma očima. Dítě v&nbsp;ní&nbsp;si&nbsp;ihned vytvořilo primitivní vysvětlení: „To proto, že&nbsp;jsem mu&nbsp;tak namlela! Má&nbsp;na&nbsp;mne vztek. Dobře, hošíčku, jen se&nbsp;vztekej!“ Vejce jí&nbsp;přinesl Jan, byl k&nbsp;ní pozoruhodně vlídný, vypadal skoro zádumčivě. Také byl jednou trochu zajímavý. Štěpka odcházela z&nbsp;Vejrychovska s&nbsp;nosem do&nbsp;výšky, se&nbsp;vzpurně vystrčenou bradou. Ani se&nbsp;neohlédla. Příště už&nbsp;nebude do&nbsp;statku tak pospíchat.</span></p>
        <p class="chunk" data-nb-ref-number="7" data-nb-words="75" data-nb-chars="450"><span class="idea" data-nb-ref-number="7" id="idea7" data-nb-words="75" data-nb-chars="450">Splnila, co&nbsp;si&nbsp;předsevzala. Nešla k&nbsp;Malinovům celý týden. Pak ji&nbsp;vztek přešel, pustila své urážky z&nbsp;hlavy. Vypravila se&nbsp;tam, jako by&nbsp;se&nbsp;bylo nic nestalo, celou cestu si&nbsp;poskakovala na&nbsp;jedné noze, byla ochotna k&nbsp;usmíření, k&nbsp;novému kočkování, plna zvědavosti, jak se&nbsp;ten protivný, nadutý kluk bude tvářit, jestli si&nbsp;už&nbsp;také to&nbsp;pitomé hněvání rozmyslil. Když tam doskákala, shledala s&nbsp;úžasem, že&nbsp;zas jednou přišla pozdě. Pavel již na&nbsp;Vejrychovsku nebyl.</span></p>
        <p class="chunk" data-nb-ref-number="8" data-nb-words="87" data-nb-chars="527"><span class="idea" data-nb-ref-number="8" id="idea8" data-nb-words="87" data-nb-chars="527">Lajtnant Malina použil několika málo dnů své vojenské dovolené k&nbsp;tomu, aby v&nbsp;sobě vypěstoval opovržení k&nbsp;starému selskému domovu. V&nbsp;pátek přijel, v&nbsp;sobotu a&nbsp;v&nbsp;neděli byl ještě zaměstnán Štěpkou, v&nbsp;úterý byl již tak přesycen, že&nbsp;by&nbsp;byl odtud nejraději utekl. Nemohl se&nbsp;už&nbsp;ani podívat na&nbsp;hnojiště, kde vytrvale hrabaly a&nbsp;kdákaly slepice, na&nbsp;umouněnou Mandu, která kudy chodila, nadšeně ječela nemožné odrhovačky, na&nbsp;němého, který ustavičně posunkoval a&nbsp;krákoral jako vrána. Jak nudný je&nbsp;ten selský den, jak bezedný a&nbsp;jak zoufalý!</span></p>
        <p class="chunk" data-nb-ref-number="9" data-nb-words="128" data-nb-chars="819"><span class="idea" data-nb-ref-number="9" id="idea9" data-nb-words="128" data-nb-chars="819">Vždy časně ráno odcházeli otec s&nbsp;bratrem do&nbsp;práce a&nbsp;jeho zanechávali doma pustému lenošení. Nikde žádné vzrušení, nikde žádný lesk! Stýskalo se&nbsp;mu&nbsp;po&nbsp;hrubých vojenských šprýmech, po&nbsp;bouřlivém veselí pitek. Místo toho denně tentýž obraz: lhostejné obláčky kouře, vystupující ze&nbsp;dvou dýmek, škrábání za&nbsp;ušima, dusot neklidných kopyt v&nbsp;chlévě, drzé chrochtání vepře. Co&nbsp;doma? Nikdo v&nbsp;něm neviděl vyšší bytost z&nbsp;lepšího světa, jeho příběhům naslouchali sotva na&nbsp;půl ucha, místo obdivu se&nbsp;setkával s&nbsp;posměšnými grimasami, místo chvály vnímal neustále na&nbsp;sebe upřený, vyčítavý nebo tázavý otcův pohled. Prostě ho&nbsp;neuznávali, nechápali. Snad dokonce od&nbsp;něho nečekali, že&nbsp;si&nbsp;navlékne Janovy zahnojené holínky, chopí se&nbsp;biče, usedne na&nbsp;kozlík žebřiňáku a&nbsp;pojede na&nbsp;pole? Proč sem vůbec jezdil? Vždyť tu&nbsp;nemá vůbec co&nbsp;pohledávat!</span></p>
        <p class="chunk" data-nb-ref-number="10" data-nb-words="106" data-nb-chars="635"><span class="idea" data-nb-ref-number="10" id="idea10" data-nb-words="106" data-nb-chars="635">Epizoda se&nbsp;Štěpkou mu&nbsp;dobré nálady zrovna nepřidala. Zbavila ho&nbsp;chuti pokoušet se&nbsp;o&nbsp;nové maloměstské dobrodružství. Dodatečně si&nbsp;uvědomil, jak je&nbsp;ta&nbsp;holka vlastně nehezká se&nbsp;svou lesklou, červenou pletí a&nbsp;s&nbsp;mastnými vlasy, s&nbsp;vyjevenýma, tupýma očima. Teď se&nbsp;snad dokonce domnívá, že&nbsp;se&nbsp;nad ním může vypínat. Pokořil se&nbsp;před ní. Prosil ji&nbsp;za&nbsp;odpuštění. Zesměšnil se. Vypadal asi po&nbsp;čertech uboze v&nbsp;jetelišti za&nbsp;stodolou, jako nějaká odhozená, nepotřebná věc, jako větrem sražený strašák do&nbsp;zelí! Možná, že&nbsp;si&nbsp;teď na&nbsp;něho ke&nbsp;všemu dělá jisté nároky. Přisvojuje si&nbsp;ho&nbsp;jako seladona, jako obdivovatele. Fuj! Nikdy se&nbsp;s&nbsp;ní&nbsp;už&nbsp;nechce setkat!</span></p>
        <p class="chunk" data-nb-ref-number="11" data-nb-words="142" data-nb-chars="920"><span class="idea" data-nb-ref-number="11" id="idea11" data-nb-words="142" data-nb-chars="920">Poslední dny Pavlova pobytu na&nbsp;statku jako by&nbsp;byly nabity elektřinou. Nejenže tu&nbsp;oběma sedlákům vadil ten cizí člověk, ten hašteřivý voják, který netrpělivě chodil po&nbsp;sukovité podlaze a&nbsp;nepřetržitě kouřil. Ve&nbsp;vzduchu visela bouře, která nepropukla jen proto, že&nbsp;se&nbsp;neodvolatelně blížil konec lajtnantovy dovolené. A&nbsp;pak přece jenom propukla. Když už&nbsp;byl z&nbsp;obou stran toužebně očekávaný odjezd přede dveřmi, musil se&nbsp;Pavel ještě jednou sebrat a&nbsp;naladit usměvavou tvář, stát se&nbsp;hovorným a&nbsp;pozorným. Proč? Inu, byla tu&nbsp;nepříjemná záležitost menších čestných dloužků, které začaly lajtnantovi v&nbsp;garnizóně přerůstat přes hlavu. Trpké přiznání bylo vysloveno v&nbsp;příhodné chvíli, když Manda odešla poklidit do&nbsp;chléva. Pavel se&nbsp;tvářil zkroušeně, otec huboval, Jan vyčítal. A&nbsp;to&nbsp;všechno se&nbsp;musilo snést za&nbsp;cenu několika usmolených bankovek, vysázených na&nbsp;stůl, a&nbsp;k&nbsp;tomu bylo nutno přidat sliby, které tak jako tak nebudou splněny.</span></p>
        <p class="chunk" data-nb-ref-number="12" data-nb-words="108" data-nb-chars="686"><span class="idea" data-nb-ref-number="12" id="idea12" data-nb-words="108" data-nb-chars="686">Odjezd se&nbsp;ani zdaleka nepodobal onomu odjezdu před lety na&nbsp;studie do&nbsp;Jičína. Tenkrát starý Malina věřil, že&nbsp;by&nbsp;to&nbsp;jeho bystrý, nadaný mladší syn mohl na&nbsp;světě někam dotáhnout. Tenkrát ho&nbsp;ještě v&nbsp;otcovské nespravedlnosti cenil výš než staršího, jemuž vlohy chyběly. Dnes choval v&nbsp;srdci sotva ještě nějaké naděje. Předtuchy mu&nbsp;našeptávaly, že&nbsp;bude musit v&nbsp;budoucnosti těžce a&nbsp;tvrdě bojovat, aby byl Janův podíl na&nbsp;statku zachován neztenčený a&nbsp;nezatížený břemenem dluhů. Och, ten rozhazovačný, necitelný bláhovec! Shrábl peníze jako smetí, jako by&nbsp;shraboval do&nbsp;měchuřiny zbytky tabáku rozsypaného po&nbsp;stole! Nikdy již nebude jiný. Vojna ho&nbsp;zkazila. Stavitel Kilián se&nbsp;zmýlil. Bůh ho&nbsp;nevede.</span></p>
        <p class="chunk" data-nb-ref-number="13" data-nb-words="17" data-nb-chars="110"><span class="idea" data-nb-ref-number="13" id="idea13" data-nb-words="17" data-nb-chars="110">Opět jako tenkrát Franc zapřáhl koně, jenže nikoli do&nbsp;žebřiňáku s&nbsp;plachtou, nýbrž do&nbsp;starého dvorského kočáru.</span></p>
        <p class="chunk" data-nb-ref-number="14" data-nb-words="63" data-nb-chars="378"><span class="idea" data-nb-ref-number="14" id="idea14" data-nb-words="63" data-nb-chars="378">V&nbsp;silničním prachu podle vozu nešel k&nbsp;martinickému lesu bratr Jan, nýbrž sám Malina. Uvažoval, nebylo-li by&nbsp;záhodno cestou pronést aspoň ještě nějaké ponaučení, nějakou výstrahu. Pak mávl rukou&nbsp;–&nbsp;bylo by&nbsp;to&nbsp;asi docela zbytečné. A&nbsp;právě tak jako tenkrát&nbsp;– Štěpka při Pavlově odjezdu na&nbsp;statku nebyla. Opět se&nbsp;o&nbsp;nějakou hodinu opozdila, snad k&nbsp;svému zármutku, snad k&nbsp;svému štěstí.</span></p>
        <p class="chunk" data-nb-ref-number="15" data-nb-words="120" data-nb-chars="771"><span class="idea" data-nb-ref-number="15" id="idea15" data-nb-words="120" data-nb-chars="771">Štěpka! Pavel byl pryč. Několik dnů, pro ni&nbsp;tak vzrušujících, bylo definitivně uzavřeno. Teď přišla řada na&nbsp;malou ješitnou ranku v&nbsp;srdci, aby vydala svůj jed. Trvalo mnoho dní, mnoho večerů, než se&nbsp;v&nbsp;její fantazii vybarvil zánovní, svému originálu v&nbsp;ničem nepodobný obraz lajtnanta Maliny. Byl to&nbsp;elegantní, štíhlý a&nbsp;citlivý mladík v&nbsp;slušivém stejnokroji, nesmělý, jak takoví mladíci bývají, roztoužený, jak jen mohou být zamilovaní. S&nbsp;tímto obrazem před očima prožívala nyní Štěpka jakési polibkové scény, tisknutí rukou, dlouhé a&nbsp;plaché pohledy, řídila je&nbsp;podle rozmaru, ladila je&nbsp;do&nbsp;tónin více či&nbsp;méně dojemných. Tak byla snad přece Pavlova snaha, zanechat po&nbsp;sobě v&nbsp;městečku rozbolněné srdce, aspoň částečně korunována úspěchem. Jenže původce o&nbsp;svém díle nic nevěděl.</span></p>
        <p class="chunk" data-nb-ref-number="16" data-nb-words="63" data-nb-chars="428"><span class="idea" data-nb-ref-number="16" id="idea16" data-nb-words="63" data-nb-chars="428">Ostatně začala brzy všednost běžících chvil své zhoubné tažení proti snovému obrazu lajtnanta Maliny. Spředené idyly se&nbsp;stávaly pouhými vzpomínkami na&nbsp;vzpomínky. Kostel a&nbsp;ruční práce, povinné návštěvy a&nbsp;přijímání nudných hostí, žvásty s&nbsp;dívkami stejného věku a&nbsp;stejného společenského postavení na&nbsp;korze, cestou na&nbsp;nákupy, všechny ty&nbsp;každodenní úkony sešněrovaly opět na&nbsp;rukou i&nbsp;na&nbsp;nohou ovečku, bloudící v&nbsp;květnatých luzích snů.</span></p>
        <p class="chunk" data-nb-ref-number="17" data-nb-words="106" data-nb-chars="667"><span class="idea" data-nb-ref-number="17" id="idea17" data-nb-words="106" data-nb-chars="667">V&nbsp;Kiliánově činžáku míjela hodina za&nbsp;hodinou, jak je&nbsp;odbíjely neúnavné opakovačky na&nbsp;radniční věži, týden za&nbsp;týdnem, měsíc za&nbsp;měsícem. Stavitel se&nbsp;ráno probouzel a&nbsp;dům byl již ze&nbsp;všech stran obklíčen zedníky. Anna se&nbsp;do&nbsp;pozdního večera věnovala svým povinnostem hospodyně a&nbsp;význačné měšťky, mandl hřměl nad hlavou, za&nbsp;plechovým orlem opět štěbetali vrabci. Traklová drhla podlahu se&nbsp;zaťatými zuby, Lojzík na&nbsp;stoličce u&nbsp;dveří zlobně svítil očima a&nbsp;páchl. Lidé, kteří se&nbsp;proplétali ulicí, míříce na&nbsp;náměstí, vypadali z&nbsp;okna jako pidimužíci. Štěpčina brada padala na&nbsp;lokty, oči se&nbsp;přivíraly, to&nbsp;se&nbsp;to&nbsp;klímalo, propadalo do&nbsp;snů, barvy bavlnek se&nbsp;pletly, maminka hubovala.</span></p>
        <p class="chunk" data-nb-ref-number="18" data-nb-words="88" data-nb-chars="554"><span class="idea" data-nb-ref-number="18" id="idea18" data-nb-words="88" data-nb-chars="554">V&nbsp;září přijel do&nbsp;Jilemnice taneční mistr. Byl chudý jako kostelní myš a&nbsp;právě tak olezlý, byl to&nbsp;však opravdový taneční mistr. Když byl pochodil dům od&nbsp;domu, klepal tu, zaklepal onde, bylo mu&nbsp;milostivě dovoleno, aby v&nbsp;městě uspořádal taneční hodiny. U&nbsp;stavitelů rozhodli, že&nbsp;Štěpka má&nbsp;už&nbsp;také patřičná léta, aby mohla být oficiálně představena jilemnické mužské společnosti, a&nbsp;tak byl předčasně upečený pecen konečně se&nbsp;vší okázalostí předložen&nbsp;–&nbsp;prozatím k&nbsp;obhlédnutí. Aby nebyl pokoutně ochutnán, k&nbsp;tomu zde byly pichlavé, ostražité oči Anny Kiliánové.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./petrolejove_lampy_022.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>