<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="17">
    <meta name="apple-mobile-web-app-capable" content="yes">
    <title>17</title>
    <link rel="stylesheet" href="./style/style.min.css" media="screen" integrity="sha256-0HU4DyeVQ9j1CgbQEvEhFsHtFoxn1ab6NeCS4IOAoDA=">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <meta name="order" content="18">
    <link rel="prev" href="./petrolejove_lampy_022.html">
    <link rel="next" href="./petrolejove_lampy_024.html">
    <link rel="self" href="petrolejove_lampy_023.html">
    <meta name="identifier" content="havlicek-petrolejove-lampy-843f689">
    <meta name="role" content="chapter">
  </head>
  <body data-nb-words="1218" data-nb-chars="7531" class="nb-role-chapter nb-custom-style">
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./petrolejove_lampy_022.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" id="chunk1" data-nb-words="1" data-nb-chars="2"><span class="idea" data-nb-ref-number="1" id="idea1" data-nb-words="1" data-nb-chars="2">17</span></h1>
        <p class="chunk" data-nb-ref-number="2" id="chunk2" data-nb-words="74" data-nb-chars="437"><span class="idea" data-nb-ref-number="2" id="idea2" data-nb-words="74" data-nb-chars="437">Každých čtrnáct dní se&nbsp;u&nbsp;Kiliánů v&nbsp;pondělí pralo. Traklová přišla už&nbsp;v&nbsp;neděli dopoledne&nbsp;–&nbsp;obyčejně bez Lojzíka&nbsp;–&nbsp;vysoukala si&nbsp;rukávy, navlekla si&nbsp;přes sváteční šaty záplatovanou zástěru, brala z&nbsp;koše prádlo kus za&nbsp;kusem, v&nbsp;kuchyni je&nbsp;mydlila a&nbsp;namáčela do&nbsp;necek. (Nebyl by&nbsp;to&nbsp;ani dům stavěný Kiliánem, kdyby v&nbsp;něm bylo pamatováno na&nbsp;prádelnu.) Před polednem bylo vše hotovo. Traklová svlekla zástěru a&nbsp;otřela si&nbsp;čelo, mírně ovlhlé potem:</span></p>
        <p class="chunk" data-nb-ref-number="3" id="chunk3" data-nb-words="32" data-nb-chars="206"><span class="idea" data-nb-ref-number="3" id="idea3" data-nb-words="32" data-nb-chars="206">„Tak ráno před půl sedmou,“ hlásila jako obvykle. Dnes byla nějaká nesvá, přepadlá, pod očima měla fialové kruhy. Jistě to&nbsp;nebylo únavou, tahle práce byla přece pouhou hračkou proti dření, kterému přivykla.</span></p>
        <p class="chunk" data-nb-ref-number="4" id="chunk4" data-nb-words="45" data-nb-chars="266"><span class="idea" data-nb-ref-number="4" id="idea4" data-nb-words="45" data-nb-chars="266">V&nbsp;pondělí, když byl stavitel už&nbsp;dávno z&nbsp;domu, podotkla zamračená Anna k&nbsp;dceři: „Blíží se&nbsp;osmá a&nbsp;Traklová nejde. Copak že&nbsp;se&nbsp;opozdila o&nbsp;celou hodinu?“ Nebylo to&nbsp;nic příjemného, při pradlenině důkladnosti to&nbsp;znamenalo, že&nbsp;nastane noc, než bude prádlo na&nbsp;půdě pověšeno.</span></p>
        <p class="chunk" data-nb-ref-number="5" id="chunk5" data-nb-words="87" data-nb-chars="574"><span class="idea" data-nb-ref-number="5" id="idea5" data-nb-words="87" data-nb-chars="574">O&nbsp;chvíli později přiběhl udýchaný Lojzík se&nbsp;vzkazem, že&nbsp;maminka dnes nepřijde. Stůně, musila zůstat v&nbsp;posteli. Rozhlížel se, přešlapoval. Nikdy se&nbsp;mu&nbsp;od&nbsp;Kiliánů nechtělo. Blahobyt ho&nbsp;oslňoval. Byl pořád ještě tak vlezlý a&nbsp;nepříjemný, ač&nbsp;mu&nbsp;bylo už&nbsp;skoro třináct let. Marně ho&nbsp;ve&nbsp;škole učili slušnému chování. Svá žádostivá ústa ovládl, ale chtivé a&nbsp;zvídavé pohledy ovládnout neuměl. Ze&nbsp;šilhavých očí mu&nbsp;svítila závist, zlomyslnost a&nbsp;pokrytectví. Krásy nenabyl. Průsvitné bledé tváře, hrubé černé pačesy, kolíbavá chůze jako před lety vzbuzovaly soucit, promíšený štítivostí.</span></p>
        <p class="chunk" data-nb-ref-number="6" id="chunk6" data-nb-words="104" data-nb-chars="614"><span class="idea" data-nb-ref-number="6" id="idea6" data-nb-words="104" data-nb-chars="614">Anna Kiliánová měla pramálo porozumění pro bolesti chudáků. Posluhovačka tu&nbsp;byla proto, aby pracovala, a&nbsp;ne&nbsp;aby se&nbsp;jako nějaká dáma válela v&nbsp;posteli. Svraštila své tvrdé selské čelo. Ať&nbsp;si&nbsp;tedy jen Lojzík běží domů a&nbsp;mamince vyřídí, aby se&nbsp;brzy vystonala. Hlas byl uražený a&nbsp;břitký. Co&nbsp;nyní s&nbsp;prádlem? Dopadlo to&nbsp;tak, že&nbsp;se&nbsp;Štěpka opásala zástěrou a&nbsp;dala se&nbsp;s&nbsp;divokou vášnivostí do&nbsp;praní sama. Nenamítala pranic proti tělesné námaze. Naopak, spíš ji&nbsp;to&nbsp;bavilo. Drhla a&nbsp;zpívala si&nbsp;hrozné odrhovačky jako opravdová služka, až&nbsp;ji&nbsp;matka musila okřiknout. Copak se&nbsp;tohle sluší na&nbsp;vzorně vychovanou dívku z&nbsp;dobré rodiny?</span></p>
        <p class="chunk" data-nb-ref-number="7" id="chunk7" data-nb-words="36" data-nb-chars="206"><span class="idea" data-nb-ref-number="7" id="idea7" data-nb-words="36" data-nb-chars="206">Stavitel zůstal překvapením stát u&nbsp;dveří, když v&nbsp;poledne spatřil dceru u&nbsp;necek. Anna mu&nbsp;to&nbsp;vysvětlila po&nbsp;svém: „Traklové se&nbsp;asi moc dobře daří. Už&nbsp;se&nbsp;nepotřebuje dřít s&nbsp;cizím prádlem. Ráčí ležet v&nbsp;posteli.“</span></p>
        <p class="chunk" data-nb-ref-number="8" id="chunk8" data-nb-words="23" data-nb-chars="136"><span class="idea" data-nb-ref-number="8" id="idea8" data-nb-words="23" data-nb-chars="136">„To jí&nbsp;asi musí být hodně zle,“ usoudil spravedlivý Kilián. Jeho názor však nebyl vzat na&nbsp;vědomí. V&nbsp;takových věcech se&nbsp;mužští nevyznají.</span></p>
        <p class="chunk" data-nb-ref-number="9" id="chunk9" data-nb-words="35" data-nb-chars="197"><span class="idea" data-nb-ref-number="9" id="idea9" data-nb-words="35" data-nb-chars="197">Večer, při blikavém světle lucerny, Štěpka věšela na&nbsp;půdě prádlo a&nbsp;matka jí&nbsp;pomáhala tahat mokré kusy z&nbsp;nůše. V&nbsp;té&nbsp;době se&nbsp;sešel v&nbsp;hospodě „U božího oka“ stavitel Kilián se&nbsp;starým doktorem Blodkem.</span></p>
        <p class="chunk" data-nb-ref-number="10" id="chunk10" data-nb-words="20" data-nb-chars="125"><span class="idea" data-nb-ref-number="10" id="idea10" data-nb-words="20" data-nb-chars="125">„Pradlena Traklová nám stůně,“ řekl lékař jen tak mimochodem, „má prudký zápal plic. Nevím, nevím, jestli se&nbsp;z&nbsp;toho dostane!“</span></p>
        <p class="chunk" data-nb-ref-number="11" id="chunk11" data-nb-words="9" data-nb-chars="50"><span class="idea" data-nb-ref-number="11" id="idea11" data-nb-words="9" data-nb-chars="50">„Tak?“ podivil se&nbsp;Kilián. Více se&nbsp;o&nbsp;tom nemluvilo.</span></p>
        <p class="chunk" data-nb-ref-number="12" id="chunk12" data-nb-words="109" data-nb-chars="667"><span class="idea" data-nb-ref-number="12" id="idea12" data-nb-words="109" data-nb-chars="667">Traklová se&nbsp;z&nbsp;toho nedostala. Zemřela v&nbsp;pátek v&nbsp;noci. V&nbsp;sobotu časně ráno se&nbsp;rozklinkal umíráček na&nbsp;vavřinecké věži a&nbsp;neuvěřitelná zpráva letěla od&nbsp;úst k&nbsp;ústům. Najednou bylo městečko plné soucitu, který za&nbsp;nebožčina života jaksi spal. Stará historie jejího pádu a&nbsp;otcovského prokletí znovu ožila. Pekař, který bezděky dostál slovu a&nbsp;až&nbsp;do&nbsp;její smrti se&nbsp;k&nbsp;sestře nehlásil, byl přísně odsuzován i&nbsp;těmi, kteří mu&nbsp;dříve stranili. Bývalí zaměstnavatelé Traklové se&nbsp;teď pokládali tak trochu za&nbsp;její dobrodince. Neumožňovali jí&nbsp;snad holé živobytí, zatímco se&nbsp;bohatí příbuzní o&nbsp;ni&nbsp;a&nbsp;o&nbsp;její dítě vůbec nestarali? Nedávali jí&nbsp;ve&nbsp;svých domácnostech práci jen z&nbsp;pouhé útrpnosti?</span></p>
        <p class="chunk" data-nb-ref-number="13" id="chunk13" data-nb-words="70" data-nb-chars="472"><span class="idea" data-nb-ref-number="13" id="idea13" data-nb-words="70" data-nb-chars="472">Pohřeb se&nbsp;konal v&nbsp;pondělí odpoledne. Za&nbsp;rakví kráčel vyjevený Lojzík po&nbsp;boku hokyně Rubešky. Pekařova rodina byla velmi četně zastoupena, jako by&nbsp;se&nbsp;touto křížovou cestou před zrakem zvědavého obecenstva chtěla s&nbsp;mrtvou vyrovnat. Ve&nbsp;tvářích několika dam, u&nbsp;nichž kdysi Traklová myla a&nbsp;prala, byla vepsána trapná nejistota, mají-li se&nbsp;chovat jako na&nbsp;pohřbu sestry váženého radního nebo bezvýznamné posluhovačky. Veřejnost však, kupodivu, začala opět s&nbsp;pekařem sympatizovat.</span></p>
        <p class="chunk" data-nb-ref-number="14" id="chunk14" data-nb-words="113" data-nb-chars="741"><span class="idea" data-nb-ref-number="14" id="idea14" data-nb-words="113" data-nb-chars="741">Anna Kiliánová na&nbsp;pohřeb nešla, zdálo se&nbsp;jí&nbsp;to&nbsp;poněkud společensky přepjaté, aby však dokázala, že&nbsp;má&nbsp;porozumění pro chudý lid, poslala Štěpku. Tentokrát se&nbsp;její polovičaté řešení neosvědčilo. Štěpka brala tragický osud Traklové příliš vážně. Kromě Lojzíka snad jen ona jediná na&nbsp;pohřbu pro mrtvou upřímně truchlila. Jejímu vznětlivému srdci se&nbsp;jevila tato krutá smrt v&nbsp;celé nahé hrůze: být mrtev, mrtev po&nbsp;životě tak strašlivě žebráckém! Poněvadž nebyla zvyklá nechávat si&nbsp;své myšlenky pro sebe, hovořila o&nbsp;křivdě spáchané na&nbsp;Traklové způsobem budícím všeobecné pohoršení. Tlustý pekař s&nbsp;mohutným týlem, který se&nbsp;nad hrobem skláněl jako zdrcený pozůstalý, ji&nbsp;svrchovaně rozčiloval. Byla tak neopatrná, že&nbsp;se&nbsp;ani nesnažila své výrazy tlumit.</span></p>
        <p class="chunk" data-nb-ref-number="15" id="chunk15" data-nb-words="15" data-nb-chars="102"><span class="idea" data-nb-ref-number="15" id="idea15" data-nb-words="15" data-nb-chars="102">„Ale on&nbsp;ji&nbsp;přece nezabil, Štěpánko,“ bránila v&nbsp;radním svou měšťanskou vrstvu vychrtlá Božka Karbanová.</span></p>
        <p class="chunk" data-nb-ref-number="16" id="chunk16" data-nb-words="15" data-nb-chars="79"><span class="idea" data-nb-ref-number="16" id="idea16" data-nb-words="15" data-nb-chars="79">„Hodit ho&nbsp;do&nbsp;jámy za&nbsp;ní,“ navrhovala Štěpka, „ten by&nbsp;se&nbsp;hrabal, ten by&nbsp;kvičel!“</span></p>
        <p class="chunk" data-nb-ref-number="17" id="chunk17" data-nb-words="34" data-nb-chars="208"><span class="idea" data-nb-ref-number="17" id="idea17" data-nb-words="34" data-nb-chars="208">„Když ona Traklová&nbsp;–&nbsp;nu, přece to&nbsp;víš!“ koktala Božka, snažíc se&nbsp;tak upozornit na&nbsp;pradlenin poklesek, slova jí&nbsp;však nešla od&nbsp;úst, byla příliš dobře vychována, aby byla schopna pojmenovat takové neslušné věci.</span></p>
        <p class="chunk" data-nb-ref-number="18" id="chunk18" data-nb-words="26" data-nb-chars="135"><span class="idea" data-nb-ref-number="18" id="idea18" data-nb-words="26" data-nb-chars="135">„Co vím?“ přela se&nbsp;rozohněná Štěpka. „Že měla toho svého vojáka ráda? Copak je&nbsp;to&nbsp;nějaký hřích, za&nbsp;který by&nbsp;se&nbsp;mělo až&nbsp;do&nbsp;smrti trpět?“</span></p>
        <p class="chunk" data-nb-ref-number="19" id="chunk19" data-nb-words="44" data-nb-chars="287"><span class="idea" data-nb-ref-number="19" id="idea19" data-nb-words="44" data-nb-chars="287">Ne, Štěpka se&nbsp;pranic neostýchala. Troufala si, jen co&nbsp;je&nbsp;pravda! Kolemstojící nastavovali uši. Ústa se&nbsp;pohrdavě křivila. Štěpčiny výroky byly pečlivě zaznamenávány do&nbsp;paměti. Zde se&nbsp;vil věnec příštích radostí pro jilemnické klepny. Ještě cestou ze&nbsp;hřbitova se&nbsp;Jan Ev. Trakl všechno doví.</span></p>
        <p class="chunk" data-nb-ref-number="20" id="chunk20" data-nb-words="16" data-nb-chars="94"><span class="idea" data-nb-ref-number="20" id="idea20" data-nb-words="16" data-nb-chars="94">Lojzík žalostně naříkal. Štěpka neodolala, protlačila se&nbsp;až&nbsp;k&nbsp;němu a&nbsp;přitiskla ho&nbsp;na&nbsp;svá prsa:</span></p>
        <p class="chunk" data-nb-ref-number="21" id="chunk21" data-nb-words="7" data-nb-chars="39"><span class="idea" data-nb-ref-number="21" id="idea21" data-nb-words="7" data-nb-chars="39">„Lojzíčku, neplač&nbsp;–&nbsp;maminka je&nbsp;v&nbsp;nebi!“</span></p>
        <p class="chunk" data-nb-ref-number="22" id="chunk22" data-nb-words="61" data-nb-chars="390"><span class="idea" data-nb-ref-number="22" id="idea22" data-nb-words="61" data-nb-chars="390">Jiné útěchy mu&nbsp;poskytnout nedovedla, její objetí mělo však zázračný výsledek. Lojzík oněměl poctou, jíž se&nbsp;mu&nbsp;veřejně dostalo, a&nbsp;přestal vzlykat. Kdosi se&nbsp;podivil, kdosi snad byl dokonce dojat, někde se&nbsp;potichu reptalo. Zástup se&nbsp;zavlnil. Co&nbsp;se&nbsp;děje? Ale, co&nbsp;–&nbsp;to Štěpka Kiliánová hraje u&nbsp;hrobu divadlo! A&nbsp;Štěpka neviděla, neslyšela, máčela chlapcovu šišatou hlavu upřímnými slzami soucitu.</span></p>
        <p class="chunk" data-nb-ref-number="23" id="chunk23" data-nb-words="63" data-nb-chars="400"><span class="idea" data-nb-ref-number="23" id="idea23" data-nb-words="63" data-nb-chars="400">Při večeři blýskala Anna Kiliánová zlobně očima, stavitel si&nbsp;rozpačitě popískával a&nbsp;upřeně se&nbsp;díval na&nbsp;ornament na&nbsp;zdi za&nbsp;Štěpčinou hlavou. Anna pokynula a&nbsp;on&nbsp;promluvil s&nbsp;předstíranou přísností: „Tvé chování na&nbsp;hřbitově, Štěpko, bylo hrozně nerozumné. Musíš se&nbsp;přece umět také trochu ovládat. Vždycky si&nbsp;pomysli, co&nbsp;tomu řeknou lidé. Kdyby sis to&nbsp;byla uvědomila, nebyla bys tam tropila takové scény!“</span></p>
        <p class="chunk" data-nb-ref-number="24" id="chunk24" data-nb-words="54" data-nb-chars="316"><span class="idea" data-nb-ref-number="24" id="idea24" data-nb-words="54" data-nb-chars="316">„Já vím,“ připouštěla Štěpka, zakusujíc se&nbsp;s&nbsp;chutí do&nbsp;svého krajíce, myslila však na&nbsp;něco jiného. Představovala si, že&nbsp;ona sama je&nbsp;matkou dítěte, narozeného z&nbsp;nedovolené lásky, že&nbsp;ona sama je&nbsp;v&nbsp;opovržení a&nbsp;že&nbsp;na&nbsp;své dítě pracuje do&nbsp;úpadu až&nbsp;do&nbsp;smrti. Její srdce se&nbsp;vzdýmalo sladkou vlnou vášnivě chápaného mateřství.</span></p>
        <p class="chunk" data-nb-ref-number="25" id="chunk25" data-nb-words="33" data-nb-chars="203"><span class="idea" data-nb-ref-number="25" id="idea25" data-nb-words="33" data-nb-chars="203">Zatím Lojzík, příčina jejího pobouření a&nbsp;rozcitlivění, seděl s&nbsp;rozpálenýma ušima za&nbsp;pekařovým stolem, na&nbsp;téže lavici jako ostatní pekařovy děti, a&nbsp;radní Jan Ev. Trakl ho&nbsp;povzbuzoval k&nbsp;píli a&nbsp;k vděčnosti:</span></p>
        <p class="chunk" data-nb-ref-number="26" id="chunk26" data-nb-words="28" data-nb-chars="154"><span class="idea" data-nb-ref-number="26" id="idea26" data-nb-words="28" data-nb-chars="154">„Teď, když je&nbsp;tvá matka mrtva, jsem ochoten se&nbsp;o&nbsp;tebe postarat. Jsem přece tvůj vlastní strýc! Hleď, aby ses ve&nbsp;škole dobře učil, abys mi&nbsp;nedělal ostudu!“</span></p>
        <p class="chunk" data-nb-ref-number="27" id="chunk27" data-nb-words="64" data-nb-chars="431"><span class="idea" data-nb-ref-number="27" id="idea27" data-nb-words="64" data-nb-chars="431">Potřeštěná Štěpka Kiliánová si&nbsp;později namlouvala, že&nbsp;by&nbsp;byl pekař sotva o&nbsp;Lojzíka projevil zájem, nebýt skandálu, který na&nbsp;hřbitově způsobila. Patrně se&nbsp;mýlila, poněvadž se&nbsp;nedalo dost dobře srovnat s&nbsp;Traklovým postavením městského hodnostáře, aby byl chlapec vychováván na&nbsp;obecní útraty. Její vystoupení mělo docela jiný výsledek: od&nbsp;onoho neblahého dne se&nbsp;stal Jan Ev. Trakl v&nbsp;městské radě úhlavním nepřítelem stavitele Kiliána.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./petrolejove_lampy_024.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-x5EUMx3hhXwlnmb8jNuT80IFyXbfgPpvQLiBBlogboo="></script>
  </body>
</html>