<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="5">
    <meta name="apple-mobile-web-app-capable" content="yes">
    <title>5</title>
    <link rel="stylesheet" href="./style/style.min.css" media="screen" integrity="sha256-B3gLD3ahhzhEdo6UinammBwydemN1LIOKCNUgIhBIno=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="/assets/favicon.ico">
    <link rel="icon" type="image/png" sizes="16x16" href="/assets/favicon-16x16.png">
    <link rel="icon" type="image/png" sizes="32x32" href="/assets/favicon-32x32.png">
    <link rel="icon" type="image/png" sizes="48x48" href="/assets/favicon-48x48.png">
    <link rel="manifest" href="/assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Jaroslav Havlíček: Petrolejové lampy">
    <link rel="apple-touch-icon" sizes="57x57" href="/assets/apple-touch-icon-57x57.png">
    <link rel="apple-touch-icon" sizes="60x60" href="/assets/apple-touch-icon-60x60.png">
    <link rel="apple-touch-icon" sizes="72x72" href="/assets/apple-touch-icon-72x72.png">
    <link rel="apple-touch-icon" sizes="76x76" href="/assets/apple-touch-icon-76x76.png">
    <link rel="apple-touch-icon" sizes="114x114" href="/assets/apple-touch-icon-114x114.png">
    <link rel="apple-touch-icon" sizes="120x120" href="/assets/apple-touch-icon-120x120.png">
    <link rel="apple-touch-icon" sizes="144x144" href="/assets/apple-touch-icon-144x144.png">
    <link rel="apple-touch-icon" sizes="152x152" href="/assets/apple-touch-icon-152x152.png">
    <link rel="apple-touch-icon" sizes="167x167" href="/assets/apple-touch-icon-167x167.png">
    <link rel="apple-touch-icon" sizes="180x180" href="/assets/apple-touch-icon-180x180.png">
    <link rel="apple-touch-icon" sizes="1024x1024" href="/assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Petrolejové lampy">
    <meta property="og:title" content="Petrolejové lampy">
    <meta property="og:type" content="book">
    <meta property="og:book:author" content="Jaroslav Havlíček">
    <meta property="twitter:title" content="Jaroslav Havlíček: Petrolejové lampy">
    <meta property="og:image" content="/assets/cover-1200x620.png">
    <meta property="twitter:image" content="/assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./petrolejove_lampy_043.html">
    <link rel="next" href="./petrolejove_lampy_045.html">
    <meta name="nb-order" content="38">
    <link rel="self" href="petrolejove_lampy_044.html">
    <meta name="nb-identifier" content="havlicek-petrolejove-lampy-eda1f05">
    <meta name="nb-role" content="chapter">
  </head>
  <body class="nb-role-chapter nb-custom-style" data-nb-words="2135" data-nb-chars="12365">
    <nav role="doc-toc">
      <li><a href="petrolejove_lampy_007.html">ČÁST PRVNÍ
          LAMPY SVÍTÍ A PROSTÍRÁ SE</a></li>
      <li><a href="petrolejove_lampy_008.html">2</a></li>
      <li><a href="petrolejove_lampy_009.html">3</a></li>
      <li><a href="petrolejove_lampy_010.html">4</a></li>
      <li><a href="petrolejove_lampy_011.html">5</a></li>
      <li><a href="petrolejove_lampy_012.html">6</a></li>
      <li><a href="petrolejove_lampy_013.html">7</a></li>
      <li><a href="petrolejove_lampy_014.html">8</a></li>
      <li><a href="petrolejove_lampy_015.html">9</a></li>
      <li><a href="petrolejove_lampy_016.html">10</a></li>
      <li><a href="petrolejove_lampy_017.html">11</a></li>
      <li><a href="petrolejove_lampy_018.html">12</a></li>
      <li><a href="petrolejove_lampy_019.html">13</a></li>
      <li><a href="petrolejove_lampy_020.html">14</a></li>
      <li><a href="petrolejove_lampy_021.html">15</a></li>
      <li><a href="petrolejove_lampy_022.html">16</a></li>
      <li><a href="petrolejove_lampy_023.html">17</a></li>
      <li><a href="petrolejove_lampy_024.html">18</a></li>
      <li><a href="petrolejove_lampy_025.html">19</a></li>
      <li><a href="petrolejove_lampy_026.html">20</a></li>
      <li><a href="petrolejove_lampy_027.html">21</a></li>
      <li><a href="petrolejove_lampy_028.html">22</a></li>
      <li><a href="petrolejove_lampy_029.html">23</a></li>
      <li><a href="petrolejove_lampy_030.html">24</a></li>
      <li><a href="petrolejove_lampy_031.html">25</a></li>
      <li><a href="petrolejove_lampy_032.html">26</a></li>
      <li><a href="petrolejove_lampy_033.html">27</a></li>
      <li><a href="petrolejove_lampy_034.html">28</a></li>
      <li><a href="petrolejove_lampy_035.html">29</a></li>
      <li><a href="petrolejove_lampy_036.html">30</a></li>
      <li><a href="petrolejove_lampy_037.html">31</a></li>
      <li><a href="petrolejove_lampy_038.html">32</a></li>
      <li><a href="petrolejove_lampy_039.html">33</a></li>
      <li><a href="petrolejove_lampy_040.html">ČÁST DRUHÁ
          SYTÝ U STOLU</a></li>
      <li><a href="petrolejove_lampy_041.html">2</a></li>
      <li><a href="petrolejove_lampy_042.html">3</a></li>
      <li><a href="petrolejove_lampy_043.html">4</a></li>
      <li><a href="petrolejove_lampy_044.html">5</a></li>
      <li><a href="petrolejove_lampy_045.html">6</a></li>
      <li><a href="petrolejove_lampy_046.html">7</a></li>
      <li><a href="petrolejove_lampy_047.html">8</a></li>
      <li><a href="petrolejove_lampy_048.html">9</a></li>
      <li><a href="petrolejove_lampy_049.html">10</a></li>
      <li><a href="petrolejove_lampy_050.html">11</a></li>
      <li><a href="petrolejove_lampy_051.html">12</a></li>
      <li><a href="petrolejove_lampy_052.html">13</a></li>
      <li><a href="petrolejove_lampy_053.html">14</a></li>
      <li><a href="petrolejove_lampy_054.html">15</a></li>
      <li><a href="petrolejove_lampy_055.html">16</a></li>
      <li><a href="petrolejove_lampy_056.html">17</a></li>
      <li><a href="petrolejove_lampy_057.html">18</a></li>
      <li><a href="petrolejove_lampy_058.html">19</a></li>
      <li><a href="petrolejove_lampy_059.html">20</a></li>
      <li><a href="petrolejove_lampy_060.html">21</a></li>
      <li><a href="petrolejove_lampy_061.html">22</a></li>
      <li><a href="petrolejove_lampy_062.html">ČÁST TŘETÍ
          LAMPY ZHASÍNAJÍ</a></li>
      <li><a href="petrolejove_lampy_063.html">2</a></li>
      <li><a href="petrolejove_lampy_064.html">3</a></li>
      <li><a href="petrolejove_lampy_065.html">4</a></li>
      <li><a href="petrolejove_lampy_066.html">5</a></li>
      <li><a href="petrolejove_lampy_067.html">6</a></li>
      <li><a href="petrolejove_lampy_068.html">7</a></li>
      <li><a href="petrolejove_lampy_069.html">8</a></li>
      <li><a href="petrolejove_lampy_070.html">9</a></li>
      <li><a href="petrolejove_lampy_071.html">10</a></li>
      <li><a href="petrolejove_lampy_072.html">11</a></li>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./petrolejove_lampy_043.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="1"><span class="idea" data-nb-ref-number="1" id="idea1" data-nb-words="1" data-nb-chars="1">5</span></h1>
        <p class="chunk" data-nb-ref-number="2" data-nb-words="28" data-nb-chars="170"><span class="idea" data-nb-ref-number="2" id="idea2" data-nb-words="28" data-nb-chars="170">Štěpka mu&nbsp;přišla otevřít. Žasla, když ho&nbsp;spatřila v&nbsp;celém gala. Usmíval se&nbsp;co&nbsp;nejpřívětivěji, po&nbsp;tvářích se&nbsp;mu&nbsp;rozběhly vrásky, obloukem jí&nbsp;podával ruku v&nbsp;bílé rukavičce.</span></p>
        <p class="chunk" data-nb-ref-number="3" data-nb-words="132" data-nb-chars="722"><span class="idea" data-nb-ref-number="3" id="idea3" data-nb-words="132" data-nb-chars="722">„Hleďme, i&nbsp;rukavičky si&nbsp;navlekl,“ štěbetala Štěpka, trochu popletená neočekávanou návštěvou, „a dokonce si&nbsp;vzal uniformu! Maminka ještě není doma, ale za&nbsp;malou chvíli ji&nbsp;přivezou z&nbsp;kostela. Tatínek je&nbsp;ve&nbsp;vinárně. Jistěže také přijde před jedenáctou. Oba tě&nbsp;moc rádi uvidí. Vidíš, a&nbsp;já&nbsp;se&nbsp;tu&nbsp;oháněla hadrem. Ještě že&nbsp;mi&nbsp;napadlo shodit s&nbsp;hlavy šátek, než jsem ti&nbsp;otevřela. To&nbsp;bys byl něco uviděl! Vypadala jsem jako stará baba. Však je&nbsp;to&nbsp;dost, že&nbsp;jsi přišel. A&nbsp;jsem tak sama doma&nbsp;–&nbsp;jako bych na&nbsp;tebe tajně čekala, že? Opravdu jsem se&nbsp;nenadála. Nestyď se&nbsp;a&nbsp;pojď, pročpak tak dupeš, nemusíš se&nbsp;tak hrozně oprašovat, vždyť je&nbsp;to&nbsp;jen sníh, sníh je&nbsp;pouhá voda. Jak ti&nbsp;vržou boty! Ale ty&nbsp;máš asi něco za&nbsp;lubem&nbsp;–&nbsp;copak to&nbsp;asi je?“</span></p>
        <p class="chunk" data-nb-ref-number="4" data-nb-words="57" data-nb-chars="319"><span class="idea" data-nb-ref-number="4" id="idea4" data-nb-words="57" data-nb-chars="319">Usmíval se, neříkal nic. Odložil plášť a&nbsp;šavli a&nbsp;hnal se&nbsp;do&nbsp;parádního pokoje. Usedl ke&nbsp;stolu a&nbsp;zalomil prsty, až&nbsp;mu&nbsp;v&nbsp;kloubech zapraskalo. Sáhl do&nbsp;kapsy pro pouzdro s&nbsp;cigaretami, ale zdržel se&nbsp;– na&nbsp;námluvách se&nbsp;člověk musí umět přizpůsobit. Poposedl, potáhl si&nbsp;knír a&nbsp;zase se&nbsp;tak široce usmál, vycenil své žluté řezáky.</span></p>
        <p class="chunk" data-nb-ref-number="5" data-nb-words="39" data-nb-chars="220"><span class="idea" data-nb-ref-number="5" id="idea5" data-nb-words="39" data-nb-chars="220">Štěpka letěla do&nbsp;spíže pro víno a&nbsp;pro suchary. Sáhl do&nbsp;alba, vyloženého na&nbsp;stole, ale obrátil jen několik listů. Nebylo mu&nbsp;do&nbsp;prohlížení fotografií. Když se&nbsp;Štěpka vrátila s&nbsp;vínem a&nbsp;se&nbsp;zákusky, ležely již na&nbsp;stole karty.</span></p>
        <p class="chunk" data-nb-ref-number="6" data-nb-words="60" data-nb-chars="326"><span class="idea" data-nb-ref-number="6" id="idea6" data-nb-words="60" data-nb-chars="326">„Řekl jsem přece, že&nbsp;si&nbsp;spolu jednou zahrajeme lízaný mariáš. Já&nbsp;slib splnil a&nbsp;přišel, ty&nbsp;si&nbsp;pěkně sedni, dáme se&nbsp;do&nbsp;toho. Dobrý nápad, ne? Snad ses těch karet nelekla? Čert v&nbsp;nich není. Abys neřekla, hrajeme zadarmo, nic tě&nbsp;to&nbsp;nebude stát. Jistě by&nbsp;sis dala pro krejcar koleno vrtat&nbsp;–&nbsp;inu, dáma! No, sedej, bylo to&nbsp;ujednáno!“</span></p>
        <p class="chunk" data-nb-ref-number="7" data-nb-words="32" data-nb-chars="177"><span class="idea" data-nb-ref-number="7" id="idea7" data-nb-words="32" data-nb-chars="177">„Ale Pavle, ty&nbsp;ses zbláznil! Přijdou naši a&nbsp;uvidí nás hrát. Maminka řekne, že&nbsp;karbaním, místo co&nbsp;bych se&nbsp;v&nbsp;kostele modlila. Smrtelný hřích, rozumíš? To&nbsp;by&nbsp;ses u&nbsp;ní&nbsp;moc neuvedl.“</span></p>
        <p class="chunk" data-nb-ref-number="8" data-nb-words="27" data-nb-chars="137"><span class="idea" data-nb-ref-number="8" id="idea8" data-nb-words="27" data-nb-chars="137">„Haha&nbsp;–&nbsp;to byl jen žert, Štěpko. Nu, nevadí. Zase je&nbsp;dáme do&nbsp;kapsy. Tak ty&nbsp;se&nbsp;bojíš? Myslil jsem, že&nbsp;se&nbsp;ničeho nebojíš, nikoho, ani mne.“</span></p>
        <p class="chunk" data-nb-ref-number="9" data-nb-words="28" data-nb-chars="167"><span class="idea" data-nb-ref-number="9" id="idea9" data-nb-words="28" data-nb-chars="167">„Trošku se&nbsp;tě&nbsp;bojím,“ přiznávala se&nbsp;Štěpka. „Býváš tak zvláštní! Mluvíš docela něco jiného, než si&nbsp;myslíš. Teď taky. Ráda bych věděla, co&nbsp;bys mi&nbsp;chtěl říci doopravdy.“</span></p>
        <p class="chunk" data-nb-ref-number="10" data-nb-words="8" data-nb-chars="46"><span class="idea" data-nb-ref-number="10" id="idea10" data-nb-words="8" data-nb-chars="46">„Taky se&nbsp;to&nbsp;dovíš,“ pravil s&nbsp;přísnou vážností.</span></p>
        <p class="chunk" data-nb-ref-number="11" data-nb-words="8" data-nb-chars="48"><span class="idea" data-nb-ref-number="11" id="idea11" data-nb-words="8" data-nb-chars="48">„Kdy, prosím tě?“ vyjekla nervózně. „Ven s&nbsp;tím!“</span></p>
        <p class="chunk" data-nb-ref-number="12" data-nb-words="6" data-nb-chars="33"><span class="idea" data-nb-ref-number="12" id="idea12" data-nb-words="6" data-nb-chars="33">„Tak třeba tohle: budu se&nbsp;ženit.“</span></p>
        <p class="chunk" data-nb-ref-number="13" data-nb-words="4" data-nb-chars="17"><span class="idea" data-nb-ref-number="13" id="idea13" data-nb-words="4" data-nb-chars="17">„Ženit? A&nbsp;s&nbsp;kým?“</span></p>
        <p class="chunk" data-nb-ref-number="14" data-nb-words="6" data-nb-chars="33"><span class="idea" data-nb-ref-number="14" id="idea14" data-nb-words="6" data-nb-chars="33">„To je&nbsp;otázka! Se&nbsp;svou nevěstou.“</span></p>
        <p class="chunk" data-nb-ref-number="15" data-nb-words="25" data-nb-chars="125"><span class="idea" data-nb-ref-number="15" id="idea15" data-nb-words="25" data-nb-chars="125">Usedla vedle něho na&nbsp;židli a&nbsp;nalévala mu&nbsp;víno. „Ale já&nbsp;o&nbsp;tom nic nevím, že&nbsp;bys měl nějakou nevěstu!“ Trochu se&nbsp;jí&nbsp;třásl hlas.</span></p>
        <p class="chunk" data-nb-ref-number="16" data-nb-words="28" data-nb-chars="163"><span class="idea" data-nb-ref-number="16" id="idea16" data-nb-words="28" data-nb-chars="163">„Vždyť ji&nbsp;také ještě nemám. Teprve ji&nbsp;hledám.“ Pošilhával na&nbsp;ni&nbsp;koutkem oka, pohrávaje si&nbsp;s&nbsp;kartami. „Chtěl bych ji&nbsp;najít. Proto jsem také přišel. Nevíš o&nbsp;nějaké?“</span></p>
        <p class="chunk" data-nb-ref-number="17" data-nb-words="18" data-nb-chars="107"><span class="idea" data-nb-ref-number="17" id="idea17" data-nb-words="18" data-nb-chars="107">„Jestli nevím o&nbsp;nějaké nevěstě pro tebe! Copak jsem dohazovačka? Opravdu nevím&nbsp;–&nbsp;ale ty&nbsp;to&nbsp;nemyslíš vážně.“</span></p>
        <p class="chunk" data-nb-ref-number="18" data-nb-words="10" data-nb-chars="62"><span class="idea" data-nb-ref-number="18" id="idea18" data-nb-words="10" data-nb-chars="62">„Myslím to&nbsp;docela vážně, Štěpko. Přece jen budu asi sedlákem.“</span></p>
        <p class="chunk" data-nb-ref-number="19" data-nb-words="4" data-nb-chars="21"><span class="idea" data-nb-ref-number="19" id="idea19" data-nb-words="4" data-nb-chars="21">„Sedlákem? A&nbsp;co&nbsp;Jan?“</span></p>
        <p class="chunk" data-nb-ref-number="20" data-nb-words="24" data-nb-chars="141"><span class="idea" data-nb-ref-number="20" id="idea20" data-nb-words="24" data-nb-chars="141">„Ten zůstane dále sedlákem. Já&nbsp;s&nbsp;ním jen půjdu do&nbsp;holportu. Už&nbsp;jsme se&nbsp;dohodli.“ Zřejmě se&nbsp;dobře bavil. Sestřenčiny rozpaky mu&nbsp;dělaly radost.</span></p>
        <p class="chunk" data-nb-ref-number="21" data-nb-words="10" data-nb-chars="51"><span class="idea" data-nb-ref-number="21" id="idea21" data-nb-words="10" data-nb-chars="51">„Musíš mi&nbsp;o&nbsp;tom říci více. Vidíš, že&nbsp;ti&nbsp;nerozumím.“</span></p>
        <p class="chunk" data-nb-ref-number="22" data-nb-words="52" data-nb-chars="315"><span class="idea" data-nb-ref-number="22" id="idea22" data-nb-words="52" data-nb-chars="315">„Tak se&nbsp;podívej, Štěpko, hledám nějakou hodnou holku, která by&nbsp;rozuměla hospodářství. Nemusí být zrovna nejmladší, jen když se&nbsp;bude umět trochu chovat jako paní. Nemíním se&nbsp;totiž tak docela uzavřít mezi stájí a&nbsp;chlévem. Nevíš o&nbsp;nějaké, která by&nbsp;se&nbsp;nebála vzít si&nbsp;za&nbsp;muže takového nebezpečného chlapa, jako jsem já?“</span></p>
        <p class="chunk" data-nb-ref-number="23" data-nb-words="5" data-nb-chars="30"><span class="idea" data-nb-ref-number="23" id="idea23" data-nb-words="5" data-nb-chars="30">„No, nevím, mluv proboha sám!“</span></p>
        <p class="chunk" data-nb-ref-number="24" data-nb-words="12" data-nb-chars="61"><span class="idea" data-nb-ref-number="24" id="idea24" data-nb-words="12" data-nb-chars="61">„Já jsem totiž myslil, jestli ty&nbsp;by&nbsp;sis mne nevzala za&nbsp;muže.“</span></p>
        <p class="chunk" data-nb-ref-number="25" data-nb-words="49" data-nb-chars="279"><span class="idea" data-nb-ref-number="25" id="idea25" data-nb-words="49" data-nb-chars="279">Rozložil na&nbsp;stole vějíř karet a&nbsp;zase jej složil. Podíval se&nbsp;jí&nbsp;ostře do&nbsp;očí. Byla červená jako pivoňka. Srdce se&nbsp;jí&nbsp;rozbušilo. Bylo to&nbsp;příliš náhlé a&nbsp;neočekávané. Vypadalo to&nbsp;jako opravdové nabídnutí k&nbsp;sňatku. Nebo&nbsp;–&nbsp;možná, že&nbsp;se&nbsp;jen pošklebuje. Proč by&nbsp;však tak hloupě žertoval?</span></p>
        <p class="chunk" data-nb-ref-number="26" data-nb-words="21" data-nb-chars="122"><span class="idea" data-nb-ref-number="26" id="idea26" data-nb-words="21" data-nb-chars="122">„Vím, že&nbsp;záleží jen na&nbsp;tobě. Kdybys chtěla, šlo by&nbsp;všechno poměrně hladce. Nebo si&nbsp;myslíš, že&nbsp;bys to&nbsp;nedokázala prosadit?“</span></p>
        <p class="chunk" data-nb-ref-number="27" data-nb-words="86" data-nb-chars="519"><span class="idea" data-nb-ref-number="27" id="idea27" data-nb-words="86" data-nb-chars="519">„Kdybych chtěla,“ pravila stísněně, „já nevím, jestli bych chtěla.“ Búrská válka&nbsp;–&nbsp;ženich&nbsp;–&nbsp;karty se&nbsp;vyplňují! Nebožka Hanousková měla pravdu. Osud promluvil. Může se&nbsp;vzpírat? Nemůže, a&nbsp;vlastně ani nechce. Je&nbsp;už&nbsp;stará. Ani nevěřila, že&nbsp;ještě někdo přijde. Nyní si&nbsp;to&nbsp;uvědomovala docela jasně&nbsp;–&nbsp;nikdo by&nbsp;již nepřišel. Ale toho karbaníka, toho flamendra s&nbsp;temnou minulostí, toho rozhazovače! Otec bude jistě proti tomu. Ovšem kdyby si&nbsp;to&nbsp;umínila, kdyby chtěla&nbsp;–&nbsp;och, ona dovede chtít, když si&nbsp;něco zamane. Má&nbsp;–&nbsp;nebo nemá?</span></p>
        <p class="chunk" data-nb-ref-number="28" data-nb-words="95" data-nb-chars="555"><span class="idea" data-nb-ref-number="28" id="idea28" data-nb-words="95" data-nb-chars="555">„Ty si&nbsp;asi myslíš, jaké to&nbsp;jsou podivné námluvy,“ pomalu a&nbsp;obezřetně mluvil hejtman. „Já jsem ale vysloužilý voják, nezačnu tisknutím rukou a&nbsp;zamilovaným škemráním. Říkám ti&nbsp;poctivě, co&nbsp;bych od&nbsp;tebe chtěl a&nbsp;jak si&nbsp;to&nbsp;všechno představuji, nic nemíním zapírat. Ostatně, jaképak námluvy, ty&nbsp;máme přece už&nbsp;dávno za&nbsp;sebou. Když jsem byl ještě zelený kadet, tam u&nbsp;čertovy stodoly, víš, to&nbsp;bylo takové kočičí mroukání, jaké prožívají milenci. Možná však, že&nbsp;tě&nbsp;ta&nbsp;věc mrzí, když si&nbsp;na&nbsp;ni&nbsp;vzpomeneš. Mrzí-li tě, nemusíme již o&nbsp;ní mluvit. Mám za&nbsp;sebou horší věci.“</span></p>
        <p class="chunk" data-nb-ref-number="29" data-nb-words="13" data-nb-chars="82"><span class="idea" data-nb-ref-number="29" id="idea29" data-nb-words="13" data-nb-chars="82">„Nemrzí,“ namítla temně Štěpka, „ale myslím, že&nbsp;to&nbsp;nemá s&nbsp;dneškem nic společného.“</span></p>
        <p class="chunk" data-nb-ref-number="30" data-nb-words="66" data-nb-chars="355"><span class="idea" data-nb-ref-number="30" id="idea30" data-nb-words="66" data-nb-chars="355">„Toť se&nbsp;ví, že&nbsp;nemá. Když už&nbsp;mě&nbsp;chceš s&nbsp;něčím uvádět v&nbsp;souvislost, připomeň si&nbsp;aspoň naše střelby lukem, naše ohýnky v&nbsp;polích a&nbsp;naše zápasy. Když jsme byli malí, dost dobře jsme si&nbsp;rozuměli. Snad bychom si&nbsp;mohli rozumět i&nbsp;teď, kdybys o&nbsp;to&nbsp;stála. Píšťalky ti&nbsp;ovšem už&nbsp;otloukat nebudu, lodičky z&nbsp;březové kůry vyrábět také ne, ale snad se&nbsp;nebudeme ani prát.“</span></p>
        <p class="chunk" data-nb-ref-number="31" data-nb-words="34" data-nb-chars="221"><span class="idea" data-nb-ref-number="31" id="idea31" data-nb-words="34" data-nb-chars="221">„Naši řeknou, že&nbsp;si&nbsp;mě&nbsp;chceš vzít jenom pro peníze,“ vyhrkla Štěpka. Jak vidno, neuváděla vlastní námitky, patrně je&nbsp;neměla. Již se&nbsp;s&nbsp;ním podvědomě spolčovala, uvažovala o&nbsp;příštím válečném plánu proti nedůvěřivým rodičům.</span></p>
        <p class="chunk" data-nb-ref-number="32" data-nb-words="49" data-nb-chars="294"><span class="idea" data-nb-ref-number="32" id="idea32" data-nb-words="49" data-nb-chars="294">Pavel se&nbsp;na&nbsp;ni&nbsp;zlomyslně zadíval. „Nebudou mít ani tak příliš nepravdu. Kdyby nebylo finanční pozadí, kdyby nebyly mé&nbsp;podivné, rozbité osobní poměry, sotva bych se&nbsp;odhodlal k&nbsp;ženění. Já&nbsp;jsem divoký pták,“ řekl s&nbsp;notnou dávkou chlouby, „bylo by&nbsp;mi&nbsp;lépe na&nbsp;svobodě. Vidíš aspoň, že&nbsp;jsem upřímný.“</span></p>
        <p class="chunk" data-nb-ref-number="33" data-nb-words="6" data-nb-chars="45"><span class="idea" data-nb-ref-number="33" id="idea33" data-nb-words="6" data-nb-chars="45">„Trochu moc upřímný,“ trpce prohodila Štěpka.</span></p>
        <p class="chunk" data-nb-ref-number="34" data-nb-words="84" data-nb-chars="450"><span class="idea" data-nb-ref-number="34" id="idea34" data-nb-words="84" data-nb-chars="450">„Víš, že&nbsp;nebýt toho šťastného nápadu s&nbsp;ženitbou, byli by&nbsp;mě&nbsp;pěkně dostali ze&nbsp;statku? Jan už&nbsp;měl mého vyjídání dost. Asi že&nbsp;jsem se&nbsp;mu&nbsp;také notně protivil. Nemohl se&nbsp;na&nbsp;mne už&nbsp;ani podívat. Tak jsem se&nbsp;tedy vytasil se&nbsp;svým návrhem. Dvůr by&nbsp;bylo možno opět povznést. Na&nbsp;to&nbsp;jsem nachytal otce i&nbsp;bratra. Jsou uchváceni, mám je&nbsp;v&nbsp;hrsti. Neboj se&nbsp;ale, hraji s&nbsp;tebou, jako jsem s&nbsp;tebou kdysi hrával. Spolu proti nim&nbsp;–&nbsp;chceš? Budeme-li chytří, ještě získáme.“</span></p>
        <p class="chunk" data-nb-ref-number="35" data-nb-words="22" data-nb-chars="120"><span class="idea" data-nb-ref-number="35" id="idea35" data-nb-words="22" data-nb-chars="120">„K tomu tatínek nesvolí, ne, k&nbsp;tomu nesvolí. On&nbsp;je&nbsp;opatrný. Je&nbsp;hrdý na&nbsp;svého obchodního ducha. To&nbsp;by&nbsp;byl špatný obchod.“</span></p>
        <p class="chunk" data-nb-ref-number="36" data-nb-words="7" data-nb-chars="38"><span class="idea" data-nb-ref-number="36" id="idea36" data-nb-words="7" data-nb-chars="38">„Zaručím se&nbsp;mu&nbsp;ctí, že&nbsp;nebude ošizen.“</span></p>
        <p class="chunk" data-nb-ref-number="37" data-nb-words="17" data-nb-chars="97"><span class="idea" data-nb-ref-number="37" id="idea37" data-nb-words="17" data-nb-chars="97">„Na to&nbsp;on&nbsp;nedá, víš?“ a&nbsp;aby ulomila svým slovům osten, dodala kvapně: „On je&nbsp;takový předpotopní!“</span></p>
        <p class="chunk" data-nb-ref-number="38" data-nb-words="68" data-nb-chars="361"><span class="idea" data-nb-ref-number="38" id="idea38" data-nb-words="68" data-nb-chars="361">Mohla si&nbsp;povšimnout, že&nbsp;se&nbsp;ani dost málo neurazil. Ušklíbl se&nbsp;a&nbsp;pravil s&nbsp;důrazem: „V tom to&nbsp;právě vězí, že&nbsp;chci hrát s&nbsp;tebou. Ty&nbsp;bys přinesla do&nbsp;statku peníze, ale ty&nbsp;peníze by&nbsp;se&nbsp;zabezpečily. Vlastně by&nbsp;to&nbsp;byla u&nbsp;tebe jakási koupě. Koupila by&nbsp;sis svůj díl dvora. Co&nbsp;bys financovala, bylo by&nbsp;tvé, rozumíš? Já&nbsp;nic nechci. Mne bys k&nbsp;tomu dostala jaksi přívažkem.“</span></p>
        <p class="chunk" data-nb-ref-number="39" data-nb-words="326" data-nb-chars="2037"><span class="idea" data-nb-ref-number="39" id="idea39" data-nb-words="326" data-nb-chars="2037">Seděla před ním, prsy vypjaté, pootevřená ústa, bezvýrazné hnědé oči v&nbsp;nehezkém obličeji, bezvýrazné samou nerozhodností a&nbsp;úpěnlivým přemýšlením, jak se&nbsp;dostat z&nbsp;této náhlé povodně na&nbsp;pevnou zem. Chtít, či&nbsp;nechtít? Nebyla si&nbsp;jista, není-li tentokrát zle zklamána. Jak se&nbsp;rozhovořil! Není to&nbsp;jen pustá komedie? Něco jí&nbsp;našeptávalo: „Odmítni, odmítni rychle, dokud není pozdě, ten člověk nebyl pro tebe, když byl mlád, není pro tebe ani teď, když tak rychle zestárnul. Proč tak neuvěřitelně zestárnul? Jeho upřímnost je&nbsp;děsivá. Pavouk — zamotává tě&nbsp;do&nbsp;svých sítí.“ Avšak z&nbsp;druhé strany se&nbsp;na&nbsp;ni&nbsp;usmívala Hanousková, ukazovala prstem na&nbsp;karty rozložené na&nbsp;stole a&nbsp;kázala: „Je válka. Válka, to&nbsp;znamená příležitost. Tu&nbsp;je&nbsp;můj srdcový kluk. Nehádala jsem správně? Ber, děvečko, dokud nabízí. Po&nbsp;něm už&nbsp;nikdo nepřijde. A&nbsp;přijde-li, bude ještě stokrát horší. Nechtěla sis vzít třeba cikána? Neběhala jsi za&nbsp;italskými inženýry? Nejsi již tak dost směšná po&nbsp;celém městečku svým výstředním chováním? Čekáš, až&nbsp;budeš ještě starší a&nbsp;ještě směšnější? Konečně se&nbsp;našel někdo, kdo je&nbsp;ochoten získat ti&nbsp;vážnost svým jménem. Váháš, ty, která jsi nikdy neváhala? Budeš-li chytrá a&nbsp;pevná, vyhraješ i&nbsp;nad tím olezlým lišákem. Prodává se, ovšem, to&nbsp;je&nbsp;zřejmé, ale cenu, za&nbsp;jakou ho&nbsp;koupíš, můžeš ještě určovat ty&nbsp;sama. Chyť se&nbsp;toho! Nepozoruješ, že&nbsp;má&nbsp;uniformu? Kdysi tě&nbsp;tato uniforma vzrušovala. Je&nbsp;to&nbsp;k&nbsp;smíchu, ale vzrušuje tě&nbsp;opět. Štěpko, Štěpko, ať&nbsp;se&nbsp;vzpouzíš, jak chceš, tvé toužící srdce tě&nbsp;tentokrát přemůže. Hleď, nejenže zoufale voláš po&nbsp;muži, že&nbsp;vstávajíc lehajíc sníš o&nbsp;jeho blízkosti, že&nbsp;líbáš stín vlastních prstů na&nbsp;zdi, když vytvoří obraz rtů, celá tvá podstata je&nbsp;ryze mateřská, tvé útroby, které tolik let marně plýtvaly zárodky příštích životů, promluví poslední a&nbsp;neodvolatelné slovo v&nbsp;této rozepři. Pak bude kolem tebe ukut řetěz, budeš odpovídat otrocky, domnívajíc se, že&nbsp;volíš svobodně, tvůj zdravý rozum se&nbsp;přizpůsobí, podlehneš nejhoršímu ze&nbsp;všech klamů, šálivému volání nitra, zamiluješ se&nbsp;do&nbsp;mé&nbsp;karty, zamiluješ se&nbsp;jako holčička!“</span></p>
        <p class="chunk" data-nb-ref-number="40" data-nb-words="114" data-nb-chars="660"><span class="idea" data-nb-ref-number="40" id="idea40" data-nb-words="114" data-nb-chars="660">„Já jsem člověk přímý,“ povzneseně hovořil hejtman, „já jsem snášelivý. Chovám se&nbsp;trochu podivínsky, ale víš, že&nbsp;nejsem tak hloupý jako mládenci z&nbsp;městečka. Kdokoli by&nbsp;si&nbsp;tě&nbsp;vzal, každý by&nbsp;na&nbsp;tobě chtěl něco měnit. Celá by&nbsp;ses nikomu nelíbila, Štěpko! Ten by&nbsp;chtěl, aby ses tolik nenadnášela, onen by&nbsp;ti&nbsp;nakazoval, že&nbsp;se&nbsp;nemáš bratříčkovat s&nbsp;kdejakým pobudou, jiný by&nbsp;ti&nbsp;bránil hrát divadlo, mluvil by&nbsp;ti&nbsp;do&nbsp;šatů, leckdo by&nbsp;se&nbsp;tě&nbsp;bál, byl by&nbsp;nespokojen, že&nbsp;se&nbsp;nedáš tak lehce ovládat. Já&nbsp;jsem člověk, ne-li právě moudrý, tedy aspoň zmoudřelý. Nabízím ti&nbsp;pěknou volnost, takovou, jakou nemá v&nbsp;městečku ani jedna panička. Hraj si, běhej si, stroj se, jak chceš!“</span></p>
        <p class="chunk" data-nb-ref-number="41" data-nb-words="43" data-nb-chars="240"><span class="idea" data-nb-ref-number="41" id="idea41" data-nb-words="43" data-nb-chars="240">Před Štěpčinýma očima přecházel muž za&nbsp;mužem, poslední šel Groman. Vybavila se&nbsp;jí&nbsp;scéna s&nbsp;kloboukem. Ten Pavel&nbsp;–&nbsp;jak je&nbsp;chytrý! Nebo byl od&nbsp;někoho důkladně informován? Ať&nbsp;tak či&nbsp;onak, to, co&nbsp;nabízí, není tak zlé. Dojista má&nbsp;v&nbsp;mnohém pravdu.</span></p>
        <p class="chunk" data-nb-ref-number="42" data-nb-words="54" data-nb-chars="309"><span class="idea" data-nb-ref-number="42" id="idea42" data-nb-words="54" data-nb-chars="309">„Ty se&nbsp;bojíš, že&nbsp;bych zas karbanil a&nbsp;rozhazoval. Děvuško, tady není vojna! Kdo by&nbsp;tu&nbsp;se&nbsp;mnou hrál vysokou hru? Ti&nbsp;opičáci, ti&nbsp;držgrešlové? Nemám, proč bych do&nbsp;nich cpal peníze. Ostatně je&nbsp;ani nebudu mít. Zůstanou tvoje. Mám jiné plány: příjemně si&nbsp;žít, mít svou čtvrtku vína, svou cigaretu, svůj svatý pokoj.“</span></p>
        <p class="chunk" data-nb-ref-number="43" data-nb-words="33" data-nb-chars="185"><span class="idea" data-nb-ref-number="43" id="idea43" data-nb-words="33" data-nb-chars="185">Něco udeřilo Štěpku silně do&nbsp;čela. Uvědomila si, že&nbsp;zde cosi nadobro schází, nadobro, osudově, že&nbsp;tu&nbsp;schází to, čeho se&nbsp;jí&nbsp;dostalo v&nbsp;životě v&nbsp;tak ubohých dávkách. Nemohla o&nbsp;tom pomlčet.</span></p>
        <p class="chunk" data-nb-ref-number="44" data-nb-words="99" data-nb-chars="534"><span class="idea" data-nb-ref-number="44" id="idea44" data-nb-words="99" data-nb-chars="534">„Ale Pavle,“ koktala žalostně, „všechno by&nbsp;bylo jiné, všechno by&nbsp;bylo lepší, kdybys&nbsp;–&nbsp;věř, já&nbsp;jsem už&nbsp;taková, odpustila bych ti, i&nbsp;kdybys nemluvil tak hrozně rozumně, ale schází mi&nbsp;–&nbsp;že mě&nbsp;nemáš ani trochu rád. Ani dost málo ti&nbsp;nejde o&nbsp;mne, ani dost málo. Lidé se&nbsp;jinak žení a&nbsp;vdávají, přijde na&nbsp;ně&nbsp;–&nbsp;láska. Ucházejí se&nbsp;o&nbsp;sebe, bojí se, že&nbsp;jeden druhého ztratí, jsou nešťastní, když se&nbsp;na&nbsp;ně&nbsp;ten druhý lhostejně podívá, a&nbsp;ty&nbsp;tu&nbsp;sedíš a&nbsp;klidně rozkládáš o&nbsp;obchodní stránce sňatku, kuješ plány, mluvíš o&nbsp;svatém pokoji při čtvrtce vína.“</span></p>
        <p class="chunk" data-nb-ref-number="45" data-nb-words="23" data-nb-chars="129"><span class="idea" data-nb-ref-number="45" id="idea45" data-nb-words="23" data-nb-chars="129">Pomalu si&nbsp;k&nbsp;ní&nbsp;přisunul židli, jeho tvář zbrázdil úlisný úsměv, poklesl loktem o&nbsp;koleno, vztáhl ruku a&nbsp;vzal ji&nbsp;za&nbsp;tlusté zápěstí.</span></p>
        <p class="chunk" data-nb-ref-number="46" data-nb-words="121" data-nb-chars="688"><span class="idea" data-nb-ref-number="46" id="idea46" data-nb-words="121" data-nb-chars="688">„Jak jsi ty, Štěpko, hloupá, jak jsi hloupoučká,“ šeptal co&nbsp;nejněžněji ve&nbsp;snaze o&nbsp;mileneckou důvěrnost. „Nejsem prostě z&nbsp;té&nbsp;školy, ze&nbsp;školy těch, kteří hned roztávají. Vždyť já&nbsp;o&nbsp;tebe stojím, přišel jsem přece k&nbsp;tobě a&nbsp;ne&nbsp;k&nbsp;jiné zámožné dívce z&nbsp;městečka! Či&nbsp;tu&nbsp;snad jiné nejsou? Jsi snad jediná? Myslíš, že&nbsp;by&nbsp;mě&nbsp;opravdu žádná nechtěla? Och, lidé ještě trochu dají na&nbsp;lesk těchto věcí!“ Břinkl klouby o&nbsp;své kovové knoflíky. „Ty jsi ale taková&nbsp;–&nbsp;bohatýrská. Vždycky jsem měl úctu k&nbsp;bohatýrským lidem. Ty&nbsp;se&nbsp;mi&nbsp;náramné líbíš, ale nechtěj ode mne takové řeči, připadám si&nbsp;směšný, když je&nbsp;vyslovuji.“ Zakuckal se, polkl slinu, pohladil jí&nbsp;paži až&nbsp;k&nbsp;rameni, poněkud ožil, v&nbsp;očích mu&nbsp;zasvítilo.</span></p>
        <p class="chunk" data-nb-ref-number="47" data-nb-words="6" data-nb-chars="45"><span class="idea" data-nb-ref-number="47" id="idea47" data-nb-words="6" data-nb-chars="45">„Proboha, schovej rychle karty, tatínek jde!“</span></p>
        <p class="chunk" data-nb-ref-number="48" data-nb-words="75" data-nb-chars="508"><span class="idea" data-nb-ref-number="48" id="idea48" data-nb-words="75" data-nb-chars="508">Štěpka vyskočila a&nbsp;vytřeštěně se&nbsp;zadívala oknem, kolem něhož se&nbsp;důstojně a&nbsp;pateticky nesla cihlově červená měchuřina. Nyní již nabyla klamné představy, kterou tak potřebovala, že&nbsp;hejtman o&nbsp;ni&nbsp;stojí také ještě jinak než jako o&nbsp;majitelku kiliánovských kapitálů. Ubohá Štěpka! Ve&nbsp;svých třiceti letech byla skoro stejně pošetilá, jako když vychodila školu. Neuměla nebo snad ani nechtěla protrhnout mlhovinu zchytralostí, kterými se&nbsp;ji&nbsp;snažil obloudit ten starý zhýralec. Nechtěla pohlédnout drsné pravdě do&nbsp;očí.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./petrolejove_lampy_045.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-RMBVqNwEzDcW++9jVyEQGMfdJYxexV/VkBR4VdP8m8I="></script>
  </body>
</html>