<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="8">
    <meta name="apple-mobile-web-app-capable" content="yes">
    <title>8</title>
    <link rel="stylesheet" href="./style/style.min.css" media="screen" integrity="sha256-0HU4DyeVQ9j1CgbQEvEhFsHtFoxn1ab6NeCS4IOAoDA=">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <meta name="order" content="42">
    <link rel="prev" href="./petrolejove_lampy_046.html">
    <link rel="next" href="./petrolejove_lampy_048.html">
    <link rel="self" href="petrolejove_lampy_047.html">
    <meta name="identifier" content="havlicek-petrolejove-lampy-bf3771a">
    <meta name="role" content="chapter">
  </head>
  <body data-nb-words="1940" data-nb-chars="11768" class="nb-role-chapter nb-custom-style">
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./petrolejove_lampy_046.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" id="chunk1" data-nb-words="1" data-nb-chars="1"><span class="idea" data-nb-ref-number="1" id="idea1" data-nb-words="1" data-nb-chars="1">8</span></h1>
        <p class="chunk" data-nb-ref-number="2" id="chunk2" data-nb-words="84" data-nb-chars="521"><span class="idea" data-nb-ref-number="2" id="idea2" data-nb-words="84" data-nb-chars="521">Pavel začal ke&nbsp;Kiliánovům docházet jako ženich za&nbsp;vyvolenou nevěstou. Přesto se&nbsp;však ještě nemohlo říci, že&nbsp;by&nbsp;byla ruka v&nbsp;rukávě. Stavitel dával vojákovi pořád ještě najevo, že&nbsp;se&nbsp;s&nbsp;myšlenkou svatby zcela nesmířil. Byl-li zrovna doma, když hejtman zaklepal na&nbsp;dveře, uchyloval se&nbsp;do&nbsp;svého pokoje pod záminkou, že&nbsp;má&nbsp;neodkladnou práci, nebo se&nbsp;aspoň choval k&nbsp;hostu se&nbsp;zarážejícím chladem. Hejtman překypoval roztomilostí, tvářil se, jako by&nbsp;strýcovo bručení nepozoroval, a&nbsp;k&nbsp;tetě byl dvorný, jak jen může být budoucí zeť.</span></p>
        <p class="chunk" data-nb-ref-number="3" id="chunk3" data-nb-words="92" data-nb-chars="554"><span class="idea" data-nb-ref-number="3" id="idea3" data-nb-words="92" data-nb-chars="554">Jak se&nbsp;dalo očekávat, měla nábožná Anna jen jedinou starost&nbsp;– není-li ve&nbsp;Štěpčině spojení s&nbsp;tak blízkým příbuzným něco proti zákonu božímu, nebude-li k&nbsp;němu zapotřebí schválení vysokých církevních úřadů. V&nbsp;této věci byl otec Kilián úplně klidný, jako muž znalý světa věděl předobře, že&nbsp;odsud nehrozí žádné nebezpečí. Až&nbsp;k&nbsp;tomu nadejde čas, vytasí se&nbsp;se&nbsp;svými radami a&nbsp;pokyny, zatím však ještě uznával za&nbsp;vhodné zůstat poněkud stranou, aby se&nbsp;snad nezdálo, že&nbsp;se&nbsp;dal příliš snadno získat. Chtělo se&nbsp;mu&nbsp;tak trochu vzdorovat, pomstít se&nbsp;za&nbsp;utrpěnou porážku.</span></p>
        <p class="chunk" data-nb-ref-number="4" id="chunk4" data-nb-words="89" data-nb-chars="628"><span class="idea" data-nb-ref-number="4" id="idea4" data-nb-words="89" data-nb-chars="628">Toto období neujasněnosti a&nbsp;utajeného napětí trvalo více než čtrnáct dní. Po&nbsp;něm přišlo období druhé, kdy se&nbsp;konečně nad Kiliánovou rodinou rozklenula duha míru a&nbsp;kdy bylo všechno jasné a&nbsp;dokonale srozumitelné. Kilián se&nbsp;odhodlal promluvit. Nejdřív kusými a&nbsp;na&nbsp;zlatých vážkách odměřovanými poznámkami, pak v&nbsp;širších a&nbsp;širších větách, rozhodnějšími a&nbsp;pádnějšími slovy. Budoucí zeť poslouchal trpělivě, poslouchal nábožně, přikyvoval, nadšeně se&nbsp;obdivoval strýcově moudrosti, se&nbsp;vším ochotně souhlasil, a&nbsp;ješitný, podivínský starý pán se&nbsp;rozehříval, jihl, nadouval se&nbsp;pošetilou pýchou. Shledával vojáka den ode dne snesitelnějším.</span></p>
        <p class="chunk" data-nb-ref-number="5" id="chunk5" data-nb-words="61" data-nb-chars="412"><span class="idea" data-nb-ref-number="5" id="idea5" data-nb-words="61" data-nb-chars="412">Nyní přišly teprve jaksepatří na&nbsp;přetřes všechny důležité hospodářské a&nbsp;právní otázky. Co&nbsp;s&nbsp;penězi, jaké peníze, kolik dluhů, kolik ztracených polností. Nastaly cesty na&nbsp;Vejrychovsko, cesty dvorských lidí do&nbsp;města, výslechy, nabídky, zdráhání, váhání, zaručování, škrábání za&nbsp;ušima a&nbsp;škrábání po&nbsp;papíře. Stavitel Kilián, aniž věděl jak, octl se&nbsp;uprostřed proudu. Zlobil se, kázal, vyhrožoval&nbsp;–&nbsp;byl ve&nbsp;svém živlu.</span></p>
        <p class="chunk" data-nb-ref-number="6" id="chunk6" data-nb-words="79" data-nb-chars="474"><span class="idea" data-nb-ref-number="6" id="idea6" data-nb-words="79" data-nb-chars="474">Je&nbsp;svrchovaně zajímavé, že&nbsp;k&nbsp;nápadu vystavět vedle selského stavení nový panský dům se&nbsp;první vrátil sám otec Kilián. Dlouho a&nbsp;zdánlivě netečně stál pod starou hrušní za&nbsp;čertovou stodolou, zády se&nbsp;opíral o&nbsp;hůl, popískával si&nbsp;a&nbsp;hleděl zasněně k&nbsp;obloze. Pak se&nbsp;najednou rozhodl a&nbsp;dal se&nbsp;do&nbsp;vyměřování. Chodil po&nbsp;louce těžkými kroky, zaznamenával si&nbsp;do&nbsp;notesu čísla, kreslil si&nbsp;tam tajemné čáry. Nakonec prohlásil, že&nbsp;má-li se&nbsp;vůbec stavět, bude nejlépe, začne-li se&nbsp;hned zjara.</span></p>
        <p class="chunk" data-nb-ref-number="7" id="chunk7" data-nb-words="132" data-nb-chars="825"><span class="idea" data-nb-ref-number="7" id="idea7" data-nb-words="132" data-nb-chars="825">Panský dům! Přesně tak si&nbsp;to&nbsp;hejtman představoval. Po&nbsp;ničem tolik netoužil jako být jednou provždy ven z&nbsp;nízké, začouzené selské světnice, co&nbsp;nejdál od&nbsp;Janovy páchnoucí dýmky a&nbsp;od&nbsp;otcových stařeckých vzdechů. Kilián se&nbsp;se&nbsp;svými plány netajil. Dům bude pěkně rozlehlý, pohodlný, do&nbsp;prvního poschodí povedou široké kamenné schody, okna budou opatřena žaluziemi proti slunci&nbsp;– budou to&nbsp;první žaluzie v&nbsp;městečku&nbsp;–&nbsp;ve dne se&nbsp;načepýří, aby bylo v&nbsp;pokojích příjemné příšeří, v&nbsp;noci se&nbsp;nadobro stáhnou. Za&nbsp;domem se&nbsp;postaví kůlny, stáje, chlévy a&nbsp;ostatní hospodářské budovy, všechno se&nbsp;to&nbsp;ohradí a&nbsp;spojí plotem, vpředu nejraději železným, ten je&nbsp;nejslušnější a&nbsp;nejtrvanlivější, pod okny může být menší zahrádka, nějaký ten ozdobný keř, květinové záhony. Tady na&nbsp;tom místě bude branka pro pěší, přímo proti cestě široká vjezdová vrata.</span></p>
        <p class="chunk" data-nb-ref-number="8" id="chunk8" data-nb-words="31" data-nb-chars="204"><span class="idea" data-nb-ref-number="8" id="idea8" data-nb-words="31" data-nb-chars="204">Podívejme se, rozlehlé pokoje, žaluzie, zahrádka. Starý se&nbsp;prostě překonává! Hejtman neměl ani tušení o&nbsp;velikosti Kiliánovy otcovské lásky. Co&nbsp;nejdřív bude mít příležitost poučit se&nbsp;o&nbsp;ní&nbsp;ještě mnohem líp.</span></p>
        <p class="chunk" data-nb-ref-number="9" id="chunk9" data-nb-words="54" data-nb-chars="336"><span class="idea" data-nb-ref-number="9" id="idea9" data-nb-words="54" data-nb-chars="336">„Dům, to&nbsp;se&nbsp;rozumí, bude součástí Štěpčina věna,“ podotkl přísně stavitel. „Pozemek pro něj dá&nbsp;tvůj otec nevěstě jako svatební dar, ten nebudu kupovat.“ (Celé Kiliánovo lišáctví vězelo v&nbsp;tom, dostat aspoň kousek půdy zadarmo.) „Slyšel jsi, doufám, dobře? Dům bude se&nbsp;vším všudy jen Štěpčin, tobě na&nbsp;něm nebude patřit ani rezavý hřebík.“</span></p>
        <p class="chunk" data-nb-ref-number="10" id="chunk10" data-nb-words="62" data-nb-chars="361"><span class="idea" data-nb-ref-number="10" id="idea10" data-nb-words="62" data-nb-chars="361">„Leda až&nbsp;po&nbsp;mé&nbsp;smrti,“ pravila Štěpka se&nbsp;smíchem, ale se&nbsp;zlou se&nbsp;potázala. Ten hloupý žert se&nbsp;staviteli pranic nelíbil. Aspoň pro ten den byl konec s&nbsp;plánováním. Šel domů se&nbsp;svěšenou hlavou. Ano, v&nbsp;tom právě vězelo to&nbsp;čertovo kopýtko. Jeho peníze, jeho těžce vydělané peníze budou vloženy do&nbsp;pochybného podniku, který ponese cizí jméno. Ach, kdyby byl měl syna!</span></p>
        <p class="chunk" data-nb-ref-number="11" id="chunk11" data-nb-words="75" data-nb-chars="420"><span class="idea" data-nb-ref-number="11" id="idea11" data-nb-words="75" data-nb-chars="420">Nazítří se&nbsp;ovšem plány osnovaly dál a&nbsp;tužkou i&nbsp;holí se&nbsp;kreslilo znovu a&nbsp;odvážněji. Tahle zeď bude slepá, aby do&nbsp;pokojů nešel zápach z&nbsp;chlévů. Od&nbsp;lesa se&nbsp;jistě k&nbsp;Vejrychovsku táhnou četné prameny, zde se&nbsp;vykope studna, aby nový hospodář nebyl závislý na&nbsp;vodě ze&nbsp;dvora&nbsp;–&nbsp;člověk nikdy neví, jednou by&nbsp;z&nbsp;toho mohly vzniknout nepříjemnosti. A&nbsp;všechny polnosti na&nbsp;západ a&nbsp;na&nbsp;jih od&nbsp;statku budou patřit Štěpce. Cože&nbsp;–&nbsp;polnosti?</span></p>
        <p class="chunk" data-nb-ref-number="12" id="chunk12" data-nb-words="24" data-nb-chars="147"><span class="idea" data-nb-ref-number="12" id="idea12" data-nb-words="24" data-nb-chars="147">Teď přišel konečně k&nbsp;slovu také starý Malina. Vyhaslé oči ožily, nahrbený hřbet se&nbsp;vztyčil. Promluví otec a&nbsp;chytrák. Nikdo, nikdo nesmí být ošizen!</span></p>
        <p class="chunk" data-nb-ref-number="13" id="chunk13" data-nb-words="65" data-nb-chars="411"><span class="idea" data-nb-ref-number="13" id="idea13" data-nb-words="65" data-nb-chars="411">Věc zdánlivě složitá byla podstatně zjednodušena tím, že&nbsp;Kilián všechno kupoval. Nic, kromě onoho kousku země pro zahradu a&nbsp;dům, nechtěl zadarmo. Jan prostě bratrovi část svých pozemků odprodá. Nebude tím nikterak zkrácen, poněvadž za&nbsp;utržené peníze si&nbsp;bude moci příležitostně opatřit jiné. Dobrá, dobrá, avšak nyní&nbsp;— co&nbsp;bude s&nbsp;dluhy? Jaká část jich bude přenesena na&nbsp;jejich původce, Pavla? Zde byl jakýsi uzel.</span></p>
        <p class="chunk" data-nb-ref-number="14" id="chunk14" data-nb-words="8" data-nb-chars="41"><span class="idea" data-nb-ref-number="14" id="idea14" data-nb-words="8" data-nb-chars="41">Teď bylo zas na&nbsp;Kiliánovi, aby hájil své.</span></p>
        <p class="chunk" data-nb-ref-number="15" id="chunk15" data-nb-words="101" data-nb-chars="600"><span class="idea" data-nb-ref-number="15" id="idea15" data-nb-words="101" data-nb-chars="600">Neobešlo se&nbsp;to&nbsp;beze ztrát. Možno dokonce říci, že&nbsp;se&nbsp;to&nbsp;neobešlo bez větších ztrát, než s&nbsp;jakými počítal stavitel na&nbsp;počátku historie se&nbsp;svatbou. Proboha, nemůžeme přece připustit, aby rozhazovač začal hospodařit na&nbsp;čistém, a&nbsp;jeho oběť, Jan, dřel dál na&nbsp;prodluženém! Je&nbsp;to&nbsp;ostatně zcela obvyklý zjev, že&nbsp;provdává-li se&nbsp;dcera ze&nbsp;statku do&nbsp;jiného statku, musí ze&nbsp;svého věna vyplatit ostatní ženichovy sourozence. Tak tedy&nbsp;–&nbsp;dluhy se&nbsp;mezi bratry rozdělí na&nbsp;polovic. Jaká by&nbsp;v&nbsp;tom jinak byla spravedlnost? Jen ať&nbsp;si&nbsp;Kilián pěkně mlčí! Jan bude i&nbsp;tak bez vlastní viny důkladně pykat za&nbsp;Pavlovo darebáctví!</span></p>
        <p class="chunk" data-nb-ref-number="16" id="chunk16" data-nb-words="84" data-nb-chars="524"><span class="idea" data-nb-ref-number="16" id="idea16" data-nb-words="84" data-nb-chars="524">Jestli si&nbsp;snad v&nbsp;městečku někdo myslil, že&nbsp;stavitel nyní couvne, že&nbsp;v&nbsp;jednání nastane delší přestávka, že&nbsp;přijdou hněvy, pak se&nbsp;šeredně mýlil. Teď se&nbsp;teprve ukázalo, že&nbsp;Kiliánovo zdráhání, jeho první otcovské „ne“, to&nbsp;vše že&nbsp;byl jen marný, zoufalý pokus o&nbsp;záchranu dítěte, které se&nbsp;hnalo do&nbsp;nebezpečného dobrodružství. Naprosto však nedovedl a&nbsp;ani nechtěl dceři bránit v&nbsp;sňatku, který pokládala za&nbsp;své štěstí. Ano, Kilián za&nbsp;této příležitosti prokázal nejvyšší sebezapření a&nbsp;ochotu k&nbsp;obětem. Láteřil, přel se, ale ustupoval.</span></p>
        <p class="chunk" data-nb-ref-number="17" id="chunk17" data-nb-words="94" data-nb-chars="564"><span class="idea" data-nb-ref-number="17" id="idea17" data-nb-words="94" data-nb-chars="564">„Náš tatínek, och, jak ten je&nbsp;hodný!“ vykládala Štěpka hejtmanovi, který teď&nbsp;–&nbsp;bůhvíproč&nbsp;–&nbsp;neodkládal stejnokroj. „Udělá pro mne všechno. Že&nbsp;bys tomu byl nikdy nevěřil? Netěš se&nbsp;však, že&nbsp;toho někdy zneužiji. Naopak! Vynasnažím se, abych mu&nbsp;jeho dobrotu nějak vynahradila. Ode dneška se&nbsp;na&nbsp;mne může spolehnout. Budu vždycky na&nbsp;jeho straně&nbsp;–&nbsp;třeba proti tobě!“ Přitom se&nbsp;však na&nbsp;ženicha milostně usmívala, aby se&nbsp;snad nebál, že&nbsp;to&nbsp;myslí doopravdy. Teď již nemohlo být žádných pochybností, že&nbsp;to&nbsp;je&nbsp;ženich s&nbsp;nevěstou. Chodili po&nbsp;panském korze svorně do&nbsp;sebe zavěšeni.</span></p>
        <p class="chunk" data-nb-ref-number="18" id="chunk18" data-nb-words="148" data-nb-chars="901"><span class="idea" data-nb-ref-number="18" id="idea18" data-nb-words="148" data-nb-chars="901">Jaké to&nbsp;bylo pro Štěpku zadostučinění! To&nbsp;koukáte, vy&nbsp;protivní panáci z&nbsp;hejtmanství, z&nbsp;úřadů, z&nbsp;advokátních kanceláří, vy&nbsp;ženušky, poznamenané několikerým mateřstvím, manželky, postižené prvními nevěrami! Přece jen jsem dosáhla svého. A&nbsp;který z&nbsp;vašich mužů tak hýří barvami, který se&nbsp;tak třpytí jako můj? Kdo se&nbsp;mu&nbsp;vyrovná? Potkali Synáčka. Pozdravil, plavně zakroužil svou kostkovanou čepicí. Ani ty&nbsp;jsi na&nbsp;mne neráčil shlédnout z&nbsp;výše své dokonalosti! Pyšně si&nbsp;tě&nbsp;za&nbsp;to&nbsp;přeměřím&nbsp;–&nbsp;tu máš! Mívala jsem tě&nbsp;kdysi ráda, ale toho zde mám raději. Byla do&nbsp;svého ženicha zamilována a&nbsp;neskrývala to. Všechnu svou nastřádanou něhu na&nbsp;něho soustředila. Jak jí&nbsp;byl teď odporný Groman! Co&nbsp;se&nbsp;ji&nbsp;naochočoval, co&nbsp;se&nbsp;jí&nbsp;naporoučel! Jak sprostí a&nbsp;chtiví žen byli italští inženýři! Jak nestydatí byli úředníčkové a&nbsp;flamendři ze&nbsp;zlaté mládeže! A&nbsp;tenhle je&nbsp;přece králem všech flamendrů. I&nbsp;v&nbsp;této věci nade všemi vyniká.</span></p>
        <p class="chunk" data-nb-ref-number="19" id="chunk19" data-nb-words="95" data-nb-chars="648"><span class="idea" data-nb-ref-number="19" id="idea19" data-nb-words="95" data-nb-chars="648">Hejtman plnil, co&nbsp;přislíbil. Nikdy ji&nbsp;neopravoval, když ve&nbsp;společnosti použila drsnějšího výrazu, nehoršil se&nbsp;na&nbsp;ni, zasmála-li se&nbsp;lechtivému vtipu nějakého šprýmaře příliš chlapsky. Nedělal si&nbsp;pranic z&nbsp;jejích výstředních šatů, z&nbsp;jejích hrozných klobouků, nevytýkal jí&nbsp;neukázněnost ani nevkus, nikdy se&nbsp;nebránil jejím veřejně projevovaným lichotkám. Snášel její rozmary s&nbsp;podivuhodným klidem a&nbsp;s&nbsp;nevyčerpatelnou trpělivostí, tvářil se&nbsp;pořád stejně odměřeně, ať&nbsp;si&nbsp;tropila, co&nbsp;chtěla. Ubohá Štěpka, vykládala si&nbsp;to&nbsp;jako obdiv a&nbsp;podrobenost, netušila, že&nbsp;mu&nbsp;prostě vůbec na&nbsp;ní&nbsp;nezáleží, na&nbsp;ní, Štěpce Kiliánové, kterou se&nbsp;rozhodl pojmout za&nbsp;manželku.</span></p>
        <p class="chunk" data-nb-ref-number="20" id="chunk20" data-nb-words="121" data-nb-chars="681"><span class="idea" data-nb-ref-number="20" id="idea20" data-nb-words="121" data-nb-chars="681">Kdyby se&nbsp;byli otec nebo bratr Pavla zeptali, co&nbsp;vlastně se&nbsp;Štěpkou mluví celé ty&nbsp;dlouhé dny a&nbsp;večery, které s&nbsp;ní&nbsp;tráví, sotva by&nbsp;jim byl dovedl dát kloudnou odpověď. Můj ty&nbsp;bože, chodí s&nbsp;ní, sedá vedle ní, nastavuje jí&nbsp;ucho, jako by&nbsp;ji&nbsp;poslouchal, ale že&nbsp;by&nbsp;jí&nbsp;také něco vyprávěl? Naučil se&nbsp;už&nbsp;jakémusi chápavému úsměvu, který znamená: „Dobrá, dobrá, hezky jsi to&nbsp;řekla.“ Ten úsměv je&nbsp;však jen maskou vnitřního spánku, nesmírné duševní únavy. Ostatně ani bratr, ani otec, ani nikdo jiný se&nbsp;ho&nbsp;na&nbsp;nic podobného neptal. Byly tu&nbsp;docela jiné starosti, velmi vážné starosti, se&nbsp;statkem, s&nbsp;pozemky, s&nbsp;domem&nbsp;–&nbsp;jak by&nbsp;někomu vůbec mohlo stát za&nbsp;to&nbsp;sledovat záhadný poměr nepravých milenců!</span></p>
        <p class="chunk" data-nb-ref-number="21" id="chunk21" data-nb-words="155" data-nb-chars="889"><span class="idea" data-nb-ref-number="21" id="idea21" data-nb-words="155" data-nb-chars="889">O&nbsp;věci druhých se&nbsp;zajímáme buď ze&nbsp;škodolibosti, nebo z&nbsp;lásky. Kdyby si&nbsp;byl Jan začal blíže všímat milenecké dvojice, z&nbsp;lásky by&nbsp;to&nbsp;dojista nebylo. Probudilo se&nbsp;v&nbsp;něm opět staré záští k&nbsp;bratrovi, tentokrát podnícené závistí. Co&nbsp;on&nbsp;se&nbsp;nadřel, naodříkal, neušetřil si&nbsp;ani zlámanou grešli, a&nbsp;hle&nbsp;–&nbsp;takové bohatství teď padne bez práce do&nbsp;klína tomu darmošlapovi! Není to&nbsp;kruté bezpráví, spáchané na&nbsp;něm, na&nbsp;spravedlivém člověku? Veliký panský dům bude stát vedle chalupy, Pavel a&nbsp;jeho žena se&nbsp;v&nbsp;něm budou roztahovat, a&nbsp;on&nbsp;bude dole pod nimi třít nouzi, bude žít v&nbsp;jejich stínu! Kolik mozolů mu&nbsp;přibylo na&nbsp;rukou, aby ti&nbsp;dva měli měkce ustláno? Oč&nbsp;o&nbsp;všechno ho&nbsp;ti&nbsp;dva připravili! Zlo vítězí, dobro nedojde zasloužené odměny. Že&nbsp;bude statek zbaven dluhů, že&nbsp;je&nbsp;nový rozkvět opět možný, na&nbsp;to&nbsp;již Jan zapomněl. Byl to&nbsp;stále týž Jan, zatvrzelý skrblík, který dával nerad ukousnout ze&nbsp;svého krajíce.</span></p>
        <p class="chunk" data-nb-ref-number="22" id="chunk22" data-nb-words="95" data-nb-chars="573"><span class="idea" data-nb-ref-number="22" id="idea22" data-nb-words="95" data-nb-chars="573">A&nbsp;cožpak otec Malina? Och, ten také necítil k&nbsp;Štěpce žádnou příchylnost. Taková tlustá, namaškařená městská holka! Vážil si&nbsp;jí&nbsp;jen pro její věno, ale jako ženě a&nbsp;hospodyni jí&nbsp;nedůvěřoval. Její ruce se&nbsp;nikdy nedotkly opravdové práce. A&nbsp;pak to&nbsp;její divadelní kroucení a&nbsp;nadnášení, pitvoření a&nbsp;šveholení! Co&nbsp;se&nbsp;dá&nbsp;čekat od&nbsp;takového bláznivého stvoření? Nic, nic, leda klepy, hádky, lenošení. Když se&nbsp;to&nbsp;tak vezme, je&nbsp;pro ni&nbsp;Pavla vlastně škoda. Býval to&nbsp;kdysi nadaný, nadějný hoch! Pokašlával, mračil se, dýmal. I&nbsp;on&nbsp;byl nyní zbaven nejhorších starostí&nbsp;–&nbsp;štěstí mu&nbsp;zevšednělo.</span></p>
        <p class="chunk" data-nb-ref-number="23" id="chunk23" data-nb-words="96" data-nb-chars="501"><span class="idea" data-nb-ref-number="23" id="idea23" data-nb-words="96" data-nb-chars="501">Štěpka byla ve&nbsp;své veliké lásce slepá i&nbsp;hluchá, zatím nevěděla nic o&nbsp;nechuti, s&nbsp;níž se&nbsp;na&nbsp;ni&nbsp;dívali budoucí švagr a&nbsp;tchán. A&nbsp;i&nbsp;kdyby o&nbsp;ní&nbsp;byla věděla, co&nbsp;by&nbsp;jí&nbsp;na&nbsp;tom záleželo? Byla nevěstou před tváří celého městečka a&nbsp;tato sláva jí&nbsp;postačila. Ještě několik měsíců a&nbsp;bude mít muže. Pak jí&nbsp;ho&nbsp;už&nbsp;nikdo nevyrve. Jen ať&nbsp;to&nbsp;někdo zkusí! A&nbsp;potom&nbsp;–&nbsp;potom se&nbsp;také brzy svým bývalým přítelkyním pochlubí děťátkem. Ne&nbsp;jedním, ale celým tuctem dětí. Není na&nbsp;světě takové síly, která by&nbsp;jí&nbsp;v&nbsp;tom mohla zabránit.</span></p>
        <p class="chunk" data-nb-ref-number="24" id="chunk24" data-nb-words="85" data-nb-chars="499"><span class="idea" data-nb-ref-number="24" id="idea24" data-nb-words="85" data-nb-chars="499">Anna Kiliánová vzdychávala a&nbsp;slzívala, jak se&nbsp;patří na&nbsp;matku, která má&nbsp;již co&nbsp;nejdříve ztratit dceru. Kilián chodil, chodil a&nbsp;ustavičně přemýšlel, díval se&nbsp;svýma vypoulenýma bledě modrýma očima na&nbsp;jakési všem ostatním smrtelníkům neznámé místo mezi nebem a&nbsp;zemí, hryzl si&nbsp;knír, pohupoval se&nbsp;v&nbsp;kolenou. Lámal si&nbsp;hlavu, čím by&nbsp;tak asi při oddavkách svou dceru a&nbsp;jejího muže příjemně překvapil. Kočár a&nbsp;koník? Ovšem, ovšem, to&nbsp;by&nbsp;bylo hezké. Ano, tak to&nbsp;udělá. Koník a&nbsp;kočár, to&nbsp;bude jeho svatební dar.</span></p>
        <p class="chunk" data-nb-ref-number="25" id="chunk25" data-nb-words="9" data-nb-chars="53"><span class="idea" data-nb-ref-number="25" id="idea25" data-nb-words="9" data-nb-chars="53">V&nbsp;květnu se&nbsp;na&nbsp;Vejrychovsku začalo s&nbsp;kopáním základů.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./petrolejove_lampy_048.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-x5EUMx3hhXwlnmb8jNuT80IFyXbfgPpvQLiBBlogboo="></script>
  </body>
</html>