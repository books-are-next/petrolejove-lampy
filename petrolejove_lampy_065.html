<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="4">
    <meta name="apple-mobile-web-app-capable" content="yes">
    <title>4</title>
    <link rel="stylesheet" href="./style/style.min.css" media="screen" integrity="sha256-0HU4DyeVQ9j1CgbQEvEhFsHtFoxn1ab6NeCS4IOAoDA=">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <meta name="order" content="60">
    <link rel="prev" href="./petrolejove_lampy_064.html">
    <link rel="next" href="./petrolejove_lampy_066.html">
    <link rel="self" href="petrolejove_lampy_065.html">
    <meta name="identifier" content="havlicek-petrolejove-lampy-eea02c3">
    <meta name="role" content="chapter">
  </head>
  <body data-nb-words="1261" data-nb-chars="7888" class="nb-role-chapter nb-custom-style">
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./petrolejove_lampy_064.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" id="chunk1" data-nb-words="1" data-nb-chars="1"><span class="idea" data-nb-ref-number="1" id="idea1" data-nb-words="1" data-nb-chars="1">4</span></h1>
        <p class="chunk" data-nb-ref-number="2" id="chunk2" data-nb-words="111" data-nb-chars="653"><span class="idea" data-nb-ref-number="2" id="idea2" data-nb-words="111" data-nb-chars="653">Hejtman měl opravdu dosti příčin, aby na&nbsp;svou ženu žehral. Přicházela na&nbsp;Vejrychovsko, jen aby zjistila, že&nbsp;ještě žije, že&nbsp;dům stojí, koně žvýkají oves a&nbsp;krávy řinčí řetězy, že&nbsp;slepice pokojně hrabou na&nbsp;dvoře jako za&nbsp;jejích nejslavnějších časů, půl roku před skonem Kiliána. Přelétla muže nevidoucíma očima, dala nové rozkazy, možno-li ještě potupnější předešlých, pohovořila s&nbsp;Janem a&nbsp;odešla, aniž se&nbsp;ho&nbsp;zeptala, jak se&nbsp;mu&nbsp;žije, jak se&nbsp;mu&nbsp;to&nbsp;skřípe zuby v&nbsp;jeho pekle, jak ho&nbsp;straší ozvěny v&nbsp;domě a&nbsp;jak ho&nbsp;rdousí blížící se&nbsp;smrt. Neměla pro něj ani vlídného slova útěchy. Již ji&nbsp;nezajímal ani tolik co&nbsp;ropucha přejetá žebřiňákem a&nbsp;dokonávající v&nbsp;koleji.</span></p>
        <p class="chunk" data-nb-ref-number="3" id="chunk3" data-nb-words="49" data-nb-chars="304"><span class="idea" data-nb-ref-number="3" id="idea3" data-nb-words="49" data-nb-chars="304">Anna Kiliánová odepřela se&nbsp;nastěhovat do&nbsp;dvora. Myšlenka na&nbsp;umírání s&nbsp;kostelní věží před očima, na&nbsp;témž lůžku, na&nbsp;kterém její dlouholetý společník, manžel, spával po&nbsp;jejím boku, myšlenka na&nbsp;zvony tak blízko hlaholící, na&nbsp;mše sloužené takřka na&nbsp;doslech jí&nbsp;bránila opustit nízký a&nbsp;nevzhledný domek u&nbsp;školy.</span></p>
        <p class="chunk" data-nb-ref-number="4" id="chunk4" data-nb-words="35" data-nb-chars="194"><span class="idea" data-nb-ref-number="4" id="idea4" data-nb-words="35" data-nb-chars="194">„Tak jsem si&nbsp;tu&nbsp;už&nbsp;zvykla, Štěpánko! Tak jsem si&nbsp;tu&nbsp;zvykla, už&nbsp;odtud neodejdu. Přijď často, přijď častěji, můžeš-li, jsem tak ráda, když jsi u&nbsp;mne, ale přestěhovat se? Ne, toho ode mne nežádej!“</span></p>
        <p class="chunk" data-nb-ref-number="5" id="chunk5" data-nb-words="84" data-nb-chars="509"><span class="idea" data-nb-ref-number="5" id="idea5" data-nb-words="84" data-nb-chars="509">„Tatínek by&nbsp;si&nbsp;to&nbsp;byl jistě přál,“ nesměleji ujišťovala Štěpka. „Na Vejrychovsku ti&nbsp;bude dobře. Tam ses narodila, tam zas okřeješ. Budeš sedávat na&nbsp;výsluní. Přestanu se&nbsp;starat o&nbsp;dvůr, budu pořád jen u&nbsp;tebe. Statek povede Jan. Je&nbsp;tak rozumný a&nbsp;spolehlivý! Všechno půjde docela dobře i&nbsp;beze mne. V&nbsp;sadě rozkvetou třešně. Vlaštovky, které mají hnízda v&nbsp;podstřeší čertovy stodoly, přiletí už&nbsp;co&nbsp;nevidět. Zkus to, uvidíš, jenom to&nbsp;zkus! Budeme se&nbsp;spolu zaměstnávat nejvýš jen drůbeží. Jsi zkušená, budeš mi&nbsp;radit.“</span></p>
        <p class="chunk" data-nb-ref-number="6" id="chunk6" data-nb-words="55" data-nb-chars="299"><span class="idea" data-nb-ref-number="6" id="idea6" data-nb-words="55" data-nb-chars="299">„Ne, ne, kostel je&nbsp;odtamtud tuze daleko. Narodila jsem se&nbsp;tam, pravda, ale v&nbsp;městě jsem žila a&nbsp;také tu&nbsp;zemřu. Kdo by&nbsp;mě&nbsp;vozil na&nbsp;služby boží, až&nbsp;by&nbsp;napadl sníh, za&nbsp;plískanic, za&nbsp;deštivých a&nbsp;bouřlivých dní? Slunce už&nbsp;pro mne mnoho neznamená. Ptáci zpívají zdravým. Ani to&nbsp;už&nbsp;nestojí za&nbsp;to, Štěpánko!“</span></p>
        <p class="chunk" data-nb-ref-number="7" id="chunk7" data-nb-words="13" data-nb-chars="83"><span class="idea" data-nb-ref-number="7" id="idea7" data-nb-words="13" data-nb-chars="83">„Budeš, maminko, ještě dlouho živa. Tvá nemoc, to&nbsp;není žádná nemoc. Nezhoršuje se.“</span></p>
        <p class="chunk" data-nb-ref-number="8" id="chunk8" data-nb-words="18" data-nb-chars="101"><span class="idea" data-nb-ref-number="8" id="idea8" data-nb-words="18" data-nb-chars="101">„Dlouho živa? To&nbsp;tak ještě! Nerouhám se&nbsp;ti, pane bože, ale nemělo se&nbsp;stát, abych svého muže přežila.“</span></p>
        <p class="chunk" data-nb-ref-number="9" id="chunk9" data-nb-words="73" data-nb-chars="464"><span class="idea" data-nb-ref-number="9" id="idea9" data-nb-words="73" data-nb-chars="464">Anna zůstala, kde byla. Jednoho dne se&nbsp;o&nbsp;jejím přestěhování do&nbsp;statku přestalo mluvit. Štěpka rozbila v&nbsp;domku u&nbsp;školy svůj hlavní stan. Nebožtík otec jí&nbsp;zanechal odkaz&nbsp;–&nbsp;matku. U&nbsp;Kiliánů si&nbsp;nikdy nepotrpěli na&nbsp;zvláštní pozornosti, nyní si&nbsp;však Štěpka umínila, že&nbsp;matce vynahradí všechno, čeho se&nbsp;jí&nbsp;v&nbsp;životě málo dostalo. Františka Pelcnerová konala už&nbsp;jen nejhrubší práce. Štěpka vařila, ošetřovala nemocnou, spávala nejméně pětkrát týdně v&nbsp;bývalé otcově posteli.</span></p>
        <p class="chunk" data-nb-ref-number="10" id="chunk10" data-nb-words="59" data-nb-chars="375"><span class="idea" data-nb-ref-number="10" id="idea10" data-nb-words="59" data-nb-chars="375">Jaro se&nbsp;ohlašovalo. Zaseté zrno začne klíčit, ozimy, na&nbsp;nichž taje sníh, se&nbsp;brzy zazelenají obilím. Stromky v&nbsp;sadě mají už&nbsp;pupence na&nbsp;prasknutí. Nechťsi. Vším vládne Jan. Jen ať&nbsp;si&nbsp;vládne. Protivné, zlořečené Vejrychovsko! Pro ně&nbsp;Štěpka starého otce dosti neužila. Statek ji&nbsp;od&nbsp;něho vzdálil. Statek byl jeho poslední velikou starostí. Nenáviděla jej&nbsp;–&nbsp;tak byla nespravedlivá.</span></p>
        <p class="chunk" data-nb-ref-number="11" id="chunk11" data-nb-words="77" data-nb-chars="468"><span class="idea" data-nb-ref-number="11" id="idea11" data-nb-words="77" data-nb-chars="468">V&nbsp;novém domě na&nbsp;Vejrychovsku je&nbsp;usazen odporný hmyz, hejtman. Dvůr, do&nbsp;něhož bylo pro její proklatou svéhlavost investováno skoro celé její věno, připomínal Štěpce už&nbsp;jen svatbu, která jí&nbsp;přinesla zklamání. Skvělý ženich se&nbsp;proměnil v&nbsp;smrtelně nemocného muže. Touha provdat se&nbsp;ji&nbsp;zradila, naděje na&nbsp;vlastní dítě ji&nbsp;zradila, úsilí uprostřed práce na&nbsp;všechno zapomenout ji&nbsp;také zradilo. Teď se&nbsp;přimkne k&nbsp;tomu jedinému, co&nbsp;jí&nbsp;ze&nbsp;všeho zbylo, k&nbsp;jedinému věrnému&nbsp;–&nbsp;k matce.</span></p>
        <p class="chunk" data-nb-ref-number="12" id="chunk12" data-nb-words="112" data-nb-chars="700"><span class="idea" data-nb-ref-number="12" id="idea12" data-nb-words="112" data-nb-chars="700">Štěpka by&nbsp;se&nbsp;byla docela ráda vrátila do&nbsp;let, kdy ji&nbsp;bigotní Anna nutila chodit do&nbsp;kostela. Nejen to, snila, jak by&nbsp;to&nbsp;bylo krásné, kdyby se&nbsp;jí&nbsp;mohlo vrátit celé dávné dětství. Minulost, v&nbsp;níž by&nbsp;však vůbec nebylo Malinova dvora. V&nbsp;této recidivě dětství by&nbsp;Štěpka byla jenom děťátkem svých rodičů. Poslušným, hýčkaným, milovaným děťátkem, které by&nbsp;lásku odplácelo láskou. Zřejmě šlo o&nbsp;citový omyl, u&nbsp;Kiliánů nebývalo skleníkové prostředí, v&nbsp;kterém jedině tak vzácné a&nbsp;dojímavé choulostivé květinky jako něžnost a&nbsp;úzkostlivá péče mohou zdárně kvést. Štěpka si&nbsp;však namlouvala, že&nbsp;by&nbsp;se&nbsp;byly poměry v&nbsp;rodině vyvinuly docela jinak, nebýt její nespoutané, klukovské povahy, tíhnoucí za&nbsp;indiánskými hrami.</span></p>
        <p class="chunk" data-nb-ref-number="13" id="chunk13" data-nb-words="86" data-nb-chars="522"><span class="idea" data-nb-ref-number="13" id="idea13" data-nb-words="86" data-nb-chars="522">Podobná reakce se&nbsp;u&nbsp;Štěpky jevila i&nbsp;v&nbsp;jiných věcech. Otcova smrt ji&nbsp;opravdu nadobro vyšinula z&nbsp;rovnováhy. Její dravá životní síla letěla zpět do&nbsp;minulosti jako odražený míč. Byla to&nbsp;však spíš křehká skleněná koule než míč, se&nbsp;vší tou horečnou snahou po&nbsp;pokání a&nbsp;obětování co&nbsp;nejdřív musila někde ztroskotat a&nbsp;rozbít se&nbsp;na&nbsp;kusy. Prozatím Štěpka věřila, že&nbsp;je&nbsp;na&nbsp;nejlepší cestě napravit všechny omyly svého bohatýrského dětství. Uléhajíc po&nbsp;matčině boku, utěšovala se&nbsp;každý večer, že&nbsp;zase část svých starých hříchů odčinila.</span></p>
        <p class="chunk" data-nb-ref-number="14" id="chunk14" data-nb-words="110" data-nb-chars="745"><span class="idea" data-nb-ref-number="14" id="idea14" data-nb-words="110" data-nb-chars="745">Byly to&nbsp;ovšem jen bláhové, klamné představy. Štěpka, ovládaná nerozumnou vášnivostí, natropila svým zuřivým samaritánstvím mnohem víc zlého než dobrého. Její neutuchající péče byla nemocné stařeně spíš obtíží než potěšením. Anna, zvyklá za&nbsp;celá dlouhá léta své choroby tichým, bolestným modlitbám, samotě, vzpomínání a&nbsp;pokojným vzdechům, byla nyní zachycena uragánem Štěpčiny pozdní lásky. Neměla již ani chvilku pro sebe. Sotva její tvář ztklivěla přemýšlením, které jí&nbsp;bylo spíš lahodné než trudné, již tu&nbsp;byla Štěpka a&nbsp;snažila se&nbsp;ji&nbsp;vší mocí nějak rozptýlit. Hlučela, vykládala, až&nbsp;se&nbsp;nemocné točila hlava závratí. Chudák Anna toužila jen po&nbsp;jediném, aby tento mlýn zarazil svá stavidla, aby Štěpčino ušlechtilé úsilí konečně poněkud ochablo.</span></p>
        <p class="chunk" data-nb-ref-number="15" id="chunk15" data-nb-words="32" data-nb-chars="207"><span class="idea" data-nb-ref-number="15" id="idea15" data-nb-words="32" data-nb-chars="207">Zcela upřímně posílala dceru domů k&nbsp;hospodářství, k&nbsp;muži, ale Štěpce ani nenapadlo poslechnout, domnívala se, že&nbsp;se&nbsp;jen nemocná zdráhá obírat ji&nbsp;o&nbsp;její drahocenný čas. Nedorozumění se&nbsp;kupilo na&nbsp;nedorozumění.</span></p>
        <p class="chunk" data-nb-ref-number="16" id="chunk16" data-nb-words="50" data-nb-chars="341"><span class="idea" data-nb-ref-number="16" id="idea16" data-nb-words="50" data-nb-chars="341">Stejně hroznou jako ustavičná a&nbsp;nežádoucí zábava byla Anně strava, jíž si&nbsp;ji&nbsp;Štěpka zamanula častovat. Doufala, pošetilá, že&nbsp;silnými polévkami a&nbsp;hutnými pokrmy nabude nemocná sil, že&nbsp;se&nbsp;její choroba ne-li právě radikálně zlepší, tedy aspoň zmírní. Výsledkem bylo nechutenství, zažívací potíže a&nbsp;pak ovšem také zoufalství přehorlivé kuchařky.</span></p>
        <p class="chunk" data-nb-ref-number="17" id="chunk17" data-nb-words="94" data-nb-chars="579"><span class="idea" data-nb-ref-number="17" id="idea17" data-nb-words="94" data-nb-chars="579">Štěpka si&nbsp;umínila zahnat od&nbsp;nemocné ticho. To, co&nbsp;by&nbsp;byl tak nesmírně potřeboval hejtman, jehož mozek se&nbsp;víc a&nbsp;více rozpouštěl v&nbsp;jedovatinách a&nbsp;blížil se&nbsp;totálnímu šílenství, byla by&nbsp;mohla velmi dobře postrádat Anna. Chuděra, dostávalo se&nbsp;jí&nbsp;toho všeho vrchovatou měrou, způsobem, o&nbsp;nějž nestála. Štěpka si&nbsp;například vzpomněla, že&nbsp;jí&nbsp;bude předčítat. Nikdy neměla valný rozhled po&nbsp;literatuře a&nbsp;vybírala pro nemocnou knihy dobrodružné nebo hloupě zamilované, které pak čtla překotně jednu za&nbsp;druhou. Stařena div že&nbsp;na&nbsp;tyto knihy neumřela, brněla ji&nbsp;z&nbsp;nich hlava, šly na&nbsp;ni&nbsp;mrákoty.</span></p>
        <p class="chunk" data-nb-ref-number="18" id="chunk18" data-nb-words="123" data-nb-chars="806"><span class="idea" data-nb-ref-number="18" id="idea18" data-nb-words="123" data-nb-chars="806">Mezi dvorem a&nbsp;domkem u&nbsp;školy vznikl neblahým Štěpčiným nedorozuměním převrácený poměr. Čeho se&nbsp;na&nbsp;jedné straně nedostávalo, na&nbsp;druhé přebývalo. Tady zabíjející osamění, tam unavující společnost. Hejtman volal, řval, vztekal se&nbsp;–&nbsp;marně. Byl vydán napospas své zrůdné fantazii, nikdo ho&nbsp;však neposlouchal nebo ho&nbsp;dokonce ani nikdo neslyšel. Anna Kiliánová, svázaná něžnými pouty dceřiny pozornosti, zeslabená chorobou a&nbsp;změkčilá lítostivostí, neodvážila se&nbsp;Štěpce říci pravdu, aby ji&nbsp;nezarmoutila. Tak se&nbsp;stará Anna poddávala násilí na&nbsp;ní&nbsp;páchanému ze&nbsp;samé lásky a&nbsp;dcera z&nbsp;téže lásky ničila klid jejích posledních chvil. Obě se&nbsp;domnívaly, že&nbsp;si&nbsp;navzájem vyhovují. Anna si&nbsp;umínila, že&nbsp;bude k&nbsp;Štěpce shovívavá, když tak náhle ztratila otce. Štěpka se&nbsp;utěšovala, že&nbsp;koná veliké a&nbsp;záslužné dobro osamělé stařeně.</span></p>
        <p class="chunk" data-nb-ref-number="19" id="chunk19" data-nb-words="47" data-nb-chars="334"><span class="idea" data-nb-ref-number="19" id="idea19" data-nb-words="47" data-nb-chars="334">Přitom si&nbsp;ovšem Štěpka ani neuvědomovala, jak velice se&nbsp;vzdaluje kladným cílům svého života, jak nesmírně přepíná svou citovou stránku, jak se&nbsp;vyčerpává neplodnými oběťmi, zatímco původní optimistická a&nbsp;činorodá podstata její bytosti zahálí, rozkládá se&nbsp;a&nbsp;hyne. Stávala se&nbsp;popudlivou, vrtošivou, dokonce náchylnou k&nbsp;bezdůvodným slzám.</span></p>
        <p class="chunk" data-nb-ref-number="20" id="chunk20" data-nb-words="32" data-nb-chars="203"><span class="idea" data-nb-ref-number="20" id="idea20" data-nb-words="32" data-nb-chars="203">Těch několik měsíců po&nbsp;otcově smrti bylo pro Štěpku obdobím, kdy sama sobě nerozuměla. Jediným snad obdobím v&nbsp;životě, kdy dělala něco jiného, než k&nbsp;čemu tíhla svou pudovou a&nbsp;nesentimentální přirozeností.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./petrolejove_lampy_066.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-x5EUMx3hhXwlnmb8jNuT80IFyXbfgPpvQLiBBlogboo="></script>
  </body>
</html>