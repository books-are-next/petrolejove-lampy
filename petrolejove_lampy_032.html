<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="26">
    <meta name="apple-mobile-web-app-capable" content="yes">
    <title>26 • Petrolejové lampy</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./petrolejove_lampy_031.html">
    <link rel="next" href="./petrolejove_lampy_033.html">
    <meta name="nb-order" content="26">
    <link rel="self" href="petrolejove_lampy_032.html">
    <meta name="nb-identifier" content="havlicek-petrolejove-lampy-69a8eeb">
    <meta name="nb-role" content="chapter">
  </head>
  <body data-nb-words="1284" data-nb-chars="7927" class="nb-role-chapter nb-custom-style">
    <nav role="doc-toc">
      <ul>
        <li><a href="petrolejove_lampy_007.html">ČÁST PRVNÍ
            LAMPY SVÍTÍ A PROSTÍRÁ SE</a></li>
      </ul>
      <ul>
        <li><a href="petrolejove_lampy_008.html">2</a></li>
      </ul>
      <ul>
        <li><a href="petrolejove_lampy_009.html">3</a></li>
      </ul>
      <ul>
        <li><a href="petrolejove_lampy_010.html">4</a></li>
      </ul>
      <ul>
        <li><a href="petrolejove_lampy_011.html">5</a></li>
      </ul>
      <ul>
        <li><a href="petrolejove_lampy_012.html">6</a></li>
      </ul>
      <ul>
        <li><a href="petrolejove_lampy_013.html">7</a></li>
      </ul>
      <ul>
        <li><a href="petrolejove_lampy_014.html">8</a></li>
      </ul>
      <ul>
        <li><a href="petrolejove_lampy_015.html">9</a></li>
      </ul>
      <ul>
        <li><a href="petrolejove_lampy_016.html">10</a></li>
      </ul>
      <ul>
        <li><a href="petrolejove_lampy_017.html">11</a></li>
      </ul>
      <ul>
        <li><a href="petrolejove_lampy_018.html">12</a></li>
      </ul>
      <ul>
        <li><a href="petrolejove_lampy_019.html">13</a></li>
      </ul>
      <ul>
        <li><a href="petrolejove_lampy_020.html">14</a></li>
      </ul>
      <ul>
        <li><a href="petrolejove_lampy_021.html">15</a></li>
      </ul>
      <ul>
        <li><a href="petrolejove_lampy_022.html">16</a></li>
      </ul>
      <ul>
        <li><a href="petrolejove_lampy_023.html">17</a></li>
      </ul>
      <ul>
        <li><a href="petrolejove_lampy_024.html">18</a></li>
      </ul>
      <ul>
        <li><a href="petrolejove_lampy_025.html">19</a></li>
      </ul>
      <ul>
        <li><a href="petrolejove_lampy_026.html">20</a></li>
      </ul>
      <ul>
        <li><a href="petrolejove_lampy_027.html">21</a></li>
      </ul>
      <ul>
        <li><a href="petrolejove_lampy_028.html">22</a></li>
      </ul>
      <ul>
        <li><a href="petrolejove_lampy_029.html">23</a></li>
      </ul>
      <ul>
        <li><a href="petrolejove_lampy_030.html">24</a></li>
      </ul>
      <ul>
        <li><a href="petrolejove_lampy_031.html">25</a></li>
      </ul>
      <ul>
        <li><a href="petrolejove_lampy_032.html">26</a></li>
      </ul>
      <ul>
        <li><a href="petrolejove_lampy_033.html">27</a></li>
      </ul>
      <ul>
        <li><a href="petrolejove_lampy_034.html">28</a></li>
      </ul>
      <ul>
        <li><a href="petrolejove_lampy_035.html">29</a></li>
      </ul>
      <ul>
        <li><a href="petrolejove_lampy_036.html">30</a></li>
      </ul>
      <ul>
        <li><a href="petrolejove_lampy_037.html">31</a></li>
      </ul>
      <ul>
        <li><a href="petrolejove_lampy_038.html">32</a></li>
      </ul>
      <ul>
        <li><a href="petrolejove_lampy_039.html">33</a></li>
      </ul>
      <ul>
        <li><a href="petrolejove_lampy_040.html">ČÁST DRUHÁ
            SYTÝ U STOLU</a></li>
      </ul>
      <ul>
        <li><a href="petrolejove_lampy_041.html">2</a></li>
      </ul>
      <ul>
        <li><a href="petrolejove_lampy_042.html">3</a></li>
      </ul>
      <ul>
        <li><a href="petrolejove_lampy_043.html">4</a></li>
      </ul>
      <ul>
        <li><a href="petrolejove_lampy_044.html">5</a></li>
      </ul>
      <ul>
        <li><a href="petrolejove_lampy_045.html">6</a></li>
      </ul>
      <ul>
        <li><a href="petrolejove_lampy_046.html">7</a></li>
      </ul>
      <ul>
        <li><a href="petrolejove_lampy_047.html">8</a></li>
      </ul>
      <ul>
        <li><a href="petrolejove_lampy_048.html">9</a></li>
      </ul>
      <ul>
        <li><a href="petrolejove_lampy_049.html">10</a></li>
      </ul>
      <ul>
        <li><a href="petrolejove_lampy_050.html">11</a></li>
      </ul>
      <ul>
        <li><a href="petrolejove_lampy_051.html">12</a></li>
      </ul>
      <ul>
        <li><a href="petrolejove_lampy_052.html">13</a></li>
      </ul>
      <ul>
        <li><a href="petrolejove_lampy_053.html">14</a></li>
      </ul>
      <ul>
        <li><a href="petrolejove_lampy_054.html">15</a></li>
      </ul>
      <ul>
        <li><a href="petrolejove_lampy_055.html">16</a></li>
      </ul>
      <ul>
        <li><a href="petrolejove_lampy_056.html">17</a></li>
      </ul>
      <ul>
        <li><a href="petrolejove_lampy_057.html">18</a></li>
      </ul>
      <ul>
        <li><a href="petrolejove_lampy_058.html">19</a></li>
      </ul>
      <ul>
        <li><a href="petrolejove_lampy_059.html">20</a></li>
      </ul>
      <ul>
        <li><a href="petrolejove_lampy_060.html">21</a></li>
      </ul>
      <ul>
        <li><a href="petrolejove_lampy_061.html">22</a></li>
      </ul>
      <ul>
        <li><a href="petrolejove_lampy_062.html">ČÁST TŘETÍ
            LAMPY ZHASÍNAJÍ</a></li>
      </ul>
      <ul>
        <li><a href="petrolejove_lampy_063.html">2</a></li>
      </ul>
      <ul>
        <li><a href="petrolejove_lampy_064.html">3</a></li>
      </ul>
      <ul>
        <li><a href="petrolejove_lampy_065.html">4</a></li>
      </ul>
      <ul>
        <li><a href="petrolejove_lampy_066.html">5</a></li>
      </ul>
      <ul>
        <li><a href="petrolejove_lampy_067.html">6</a></li>
      </ul>
      <ul>
        <li><a href="petrolejove_lampy_068.html">7</a></li>
      </ul>
      <ul>
        <li><a href="petrolejove_lampy_069.html">8</a></li>
      </ul>
      <ul>
        <li><a href="petrolejove_lampy_070.html">9</a></li>
      </ul>
      <ul>
        <li><a href="petrolejove_lampy_071.html">10</a></li>
      </ul>
      <ul>
        <li><a href="petrolejove_lampy_072.html">11</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./petrolejove_lampy_031.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="2"><span class="idea" data-nb-ref-number="1" id="idea1" data-nb-words="1" data-nb-chars="2">26</span></h1>
        <p class="chunk" data-nb-ref-number="2" data-nb-words="204" data-nb-chars="1251"><span class="idea" data-nb-ref-number="2" id="idea2" data-nb-words="204" data-nb-chars="1251">Potok Jilemka se&nbsp;rozvodňoval každého jara, avšak takové povodně, jaká stihla městečko v&nbsp;roce 1895, nebylo snad pamětníka. Příčina vězela v&nbsp;tom, že&nbsp;zima trvala nekonečně dlouho, sníh ležel skoro do&nbsp;Velikonoc a&nbsp;pak nastalo náhlé a&nbsp;překotné tání. V&nbsp;noci z&nbsp;Velkého pátku na&nbsp;Bílou sobotu se&nbsp;rozječely hasičské trubky, zvěstovaly, že&nbsp;voda stoupá. Domky v&nbsp;povodí nakvap vystěhovali, obyvatele umístili dílem u&nbsp;příbuzných a&nbsp;známých, dílem v&nbsp;obecním chudobinci. Na&nbsp;Boží hod ráno byla již Jilemka rozlita v&nbsp;strašlivý rybník po&nbsp;celé osadě Jilmu. Po&nbsp;hladině plovalo dříví, nábytek, trámy ze&nbsp;stržených chalup, drobné domácí nářadí, utopené kozy a&nbsp;kočky. V&nbsp;Dolení ulici sahala voda až&nbsp;do&nbsp;domovních síní, které vroubily potok po&nbsp;celé jeho délce, stály uprostřed dravého proudu podobné obrovským křovinám, svatý Jan Nepomucký a&nbsp;svatý Václav na&nbsp;kamenném můstku za&nbsp;hospodou „U koníčků“ jako by&nbsp;v&nbsp;němém zoufalství spínali ruce nad vírem, který se&nbsp;točil kolem kovárny. Martinická silnice byla ve&nbsp;svém nejnižším místě přervána, ztrácela se&nbsp;v&nbsp;tůni. V&nbsp;ohybu za&nbsp;Dudovou chalupou mužští lovili z&nbsp;vody háky, co&nbsp;jen se&nbsp;vylovit dalo, všichni lidé dobré vůle měli plné ruce práce. Páni chodili rozčileně po&nbsp;náměstí. Rozcitlivělé slečny se&nbsp;na&nbsp;všechen ten ruch a&nbsp;shon dívaly z&nbsp;oken.</span></p>
        <p class="chunk" data-nb-ref-number="3" data-nb-words="89" data-nb-chars="567"><span class="idea" data-nb-ref-number="3" id="idea3" data-nb-words="89" data-nb-chars="567">Štěpku Kiliánovu zajímalo ze&nbsp;všeho nejvíc, že&nbsp;mezi budovami postiženými povodní je&nbsp;i&nbsp;Malinův dvůr. Vytratila se&nbsp;z&nbsp;domu hned zrána a&nbsp;připojila se&nbsp;k&nbsp;vyděšenému davu, který spěchal po&nbsp;roztocké cestě k&nbsp;Hrubému kopci. Od&nbsp;jilemnické zvoničky, jejíž zvoník neustával v&nbsp;poplašném zvonění, spatřila dílo zkázy očima rozšířenýma hrůzou. Vejrychovsko odtamtud vypadalo jako malý ostrov. Voda se&nbsp;nedostala až&nbsp;k&nbsp;hospodářským stavením, poněvadž bývalá tvrz trčela na&nbsp;mírném návrší, ale souše bylo tak mizivě málo, že&nbsp;se&nbsp;zdálo, jako by&nbsp;se&nbsp;měly vlny každou chvíli nad statkem zavřít.</span></p>
        <p class="chunk" data-nb-ref-number="4" data-nb-words="152" data-nb-chars="980"><span class="idea" data-nb-ref-number="4" id="idea4" data-nb-words="152" data-nb-chars="980">Štěpka viděla bratrance Jana s&nbsp;dýmkou v&nbsp;zubech, jak se&nbsp;lhostejně opírá o&nbsp;zárubeň, pak dvorskou čeleď, která se&nbsp;brodila až&nbsp;po&nbsp;kolena na&nbsp;břehu vzniklého jezera. Zřejmě povykovali a&nbsp;volali, ale slova nebylo možno rozeznat pro příšerný hukot vody. Děvečka Barka s&nbsp;vykasanými sukněmi se&nbsp;buclatou paží snažila tápavě dosáhnout k&nbsp;polenu, které nedaleko břehu váhalo, má-li přistat, anebo odplout s&nbsp;proudem. Náhle se&nbsp;jejímu zraku objevil hluchoněmý Franc, dosud ukrytý za&nbsp;čertovou stodolou. Seděl v&nbsp;červeně pruhované loďce a&nbsp;statně vesloval, patrně chtěl navázat spojení se&nbsp;skupinou lidí, která se&nbsp;shromáždila na&nbsp;bahnité louce u&nbsp;obecní paseky. Tuto loďku Štěpka velmi dobře znala, vídala ji&nbsp;uloženou mezi haraburdím v&nbsp;průjezdu stodoly. Nikdy netušila, k&nbsp;čemu by&nbsp;jí&nbsp;mohlo být někdy použito. Slyšela zřetelně žalostné vytí psa, které se&nbsp;odráželo od&nbsp;bouřící hladiny v&nbsp;táhlých a&nbsp;ponurých ozvěnách, ječivý pokřik vzrušeného davu a&nbsp;mezi závany prudkého jarního větru znepokojivé bučení dobytka.</span></p>
        <p class="chunk" data-nb-ref-number="5" data-nb-words="42" data-nb-chars="267"><span class="idea" data-nb-ref-number="5" id="idea5" data-nb-words="42" data-nb-chars="267">Pohled na&nbsp;vířící a&nbsp;hlučící spousty vod působil neblaze i&nbsp;na&nbsp;Štěpčinu odolnou mysl. Hasičské signály ji&nbsp;mrazily v&nbsp;kostech. Špinavě bílé chocholy vln, vnikajících do&nbsp;polozatopených chalup, o&nbsp;nichž nebylo lze zjistit, zda stojí či&nbsp;zda plynou, jí&nbsp;působily ohavnou závrať.</span></p>
        <p class="chunk" data-nb-ref-number="6" data-nb-words="179" data-nb-chars="1049"><span class="idea" data-nb-ref-number="6" id="idea6" data-nb-words="179" data-nb-chars="1049">Vracela se&nbsp;domů až&nbsp;před polednem, když jí&nbsp;už&nbsp;začala lomcovat zima. Byla všecka prostydlá a&nbsp;promočená častými prškami deště. Když stoupala po&nbsp;domovních schodech, střetla se&nbsp;nenadále s&nbsp;dvěma muži, kteří z&nbsp;nich právě sestupovali. Jedním z&nbsp;nich byl pekař a&nbsp;radní Jan Ev. Trakl, druhým jeho synovec. Lojzík ji&nbsp;velmi uctivě, ale odměřeně pozdravil, potom se&nbsp;však najednou rozpomněl i&nbsp;pekař a&nbsp;smekl svůj sváteční černý klobouk. Štěpka po&nbsp;ničem tolik netoužila jako být doma a&nbsp;zahřát se&nbsp;u&nbsp;kuchyňských kamen, ženská zvědavost jí&nbsp;však nedala, musila si&nbsp;Lojzíka důkladně prohlédnout. Šilhavé oči měl ukryty za&nbsp;skly skřipce, jehož šňůrka mu&nbsp;ležela na&nbsp;naškrobené náprsence, vlasy nad čelem měl pečlivě ulíznuté, skráně snad ještě proláklejší, než když byl malý, pořád ještě se&nbsp;v&nbsp;kyčlích tak podivně kýval. Byl to&nbsp;vlastně už&nbsp;mladý muž, vždyť mu&nbsp;bylo skoro dvacet let! Avšak odkud se&nbsp;to&nbsp;ti&nbsp;dva hrnou? Přicházejí z&nbsp;druhého poschodí, byli tedy patrně u&nbsp;Kiliánů. Co&nbsp;by&nbsp;však dělal Jan Ev. Trakl v&nbsp;bytě stavitele Kiliána, s&nbsp;nímž je&nbsp;už&nbsp;více než šest let na&nbsp;válečné noze?</span></p>
        <p class="chunk" data-nb-ref-number="7" data-nb-words="33" data-nb-chars="193"><span class="idea" data-nb-ref-number="7" id="idea7" data-nb-words="33" data-nb-chars="193">Na&nbsp;stole v&nbsp;parádním pokoji ještě stály tři nedopité sklenky s&nbsp;kyselým vínem a&nbsp;talíř plný sucharů. Otec Kilián chodil rozčilen po&nbsp;místnosti a&nbsp;bouřlivě dýmal. Anna se&nbsp;mu&nbsp;dívala poslušně po&nbsp;očích.</span></p>
        <p class="chunk" data-nb-ref-number="8" data-nb-words="15" data-nb-chars="92"><span class="idea" data-nb-ref-number="8" id="idea8" data-nb-words="15" data-nb-chars="92">„Tak vida, tak vida,“ ulevoval si&nbsp;stavitel, „pro tohle přišli. Teď jim jsem najednou dobrý.“</span></p>
        <p class="chunk" data-nb-ref-number="9" data-nb-words="8" data-nb-chars="63"><span class="idea" data-nb-ref-number="9" id="idea9" data-nb-words="8" data-nb-chars="63">Anna horlivě pokyvovala hlavou. Jinak své mínění neprojevovala.</span></p>
        <p class="chunk" data-nb-ref-number="10" data-nb-words="10" data-nb-chars="49"><span class="idea" data-nb-ref-number="10" id="idea10" data-nb-words="10" data-nb-chars="49">„Nu, já&nbsp;nevím, odříci se&nbsp;to&nbsp;snad přece jen nedá?“</span></p>
        <p class="chunk" data-nb-ref-number="11" data-nb-words="10" data-nb-chars="64"><span class="idea" data-nb-ref-number="11" id="idea11" data-nb-words="10" data-nb-chars="64">„Proboha, co&nbsp;se&nbsp;nedá odříci?“ vmísila se&nbsp;Štěpka, drkotajíc zuby.</span></p>
        <p class="chunk" data-nb-ref-number="12" data-nb-words="42" data-nb-chars="241"><span class="idea" data-nb-ref-number="12" id="idea12" data-nb-words="42" data-nb-chars="241">Matka rázem postřehla, jak je&nbsp;dcera zkřehlá. Ať&nbsp;se&nbsp;teď raději zbytečně nevyptává a&nbsp;sní talíř horké polévky. A&nbsp;ať&nbsp;se&nbsp;rychle přezuje. Šaty dolů! Je&nbsp;to&nbsp;rozum, v&nbsp;tomhle psím počasí stát od&nbsp;časného rána mezi zvědavci! Koukáním se&nbsp;nikomu nepomůže.</span></p>
        <p class="chunk" data-nb-ref-number="13" data-nb-words="5" data-nb-chars="46"><span class="idea" data-nb-ref-number="13" id="idea13" data-nb-words="5" data-nb-chars="46">„Ano,“ připouštěla Štěpka, „ale Vejrychovsko!“</span></p>
        <p class="chunk" data-nb-ref-number="14" data-nb-words="25" data-nb-chars="136"><span class="idea" data-nb-ref-number="14" id="idea14" data-nb-words="25" data-nb-chars="136">„O Vejrychovsko jsi také nemusila mít žádný strach. Tam jsou lidé, kteří si&nbsp;sami vědí rady. Není to&nbsp;poprvé, co&nbsp;se&nbsp;octli v&nbsp;takové tísni.“</span></p>
        <p class="chunk" data-nb-ref-number="15" data-nb-words="115" data-nb-chars="755"><span class="idea" data-nb-ref-number="15" id="idea15" data-nb-words="115" data-nb-chars="755">Při obědě se&nbsp;Štěpka konečně dozvěděla, že&nbsp;pekař přišel k&nbsp;otci za&nbsp;Lojzíka orodovat. Jen proto ten chlapec přijel na&nbsp;velikonoční prázdniny. Obcházejí se&nbsp;strýcem všechny domy radních pánů a&nbsp;hlavně pánů z&nbsp;představenstva spořitelny. Lojzík je&nbsp;první student, který letos vychodí v&nbsp;Chrudimi tu&nbsp;novou školu, obchodní akademii. Prý bude mít znamenité vysvědčení. Strýc s&nbsp;ním má&nbsp;úmysly, chce ho&nbsp;umístit v&nbsp;jilemnické spořitelně. Nevypočítal si&nbsp;to&nbsp;špatně. Kromě ředitele Štajfa, který co&nbsp;nevidět půjde na&nbsp;odpočinek, je&nbsp;tam zaměstnán jen starý Šoupa a&nbsp;ten budižkničemu, pokladník Kulich. Bylo by&nbsp;na&nbsp;čase doplnit personál školeným praktikantem. Takovému chlapci, který by&nbsp;měl jediný ze&nbsp;všech opravdové odborné vzdělání, by&nbsp;ve&nbsp;spořitelně byla otevřena slušná budoucnost.</span></p>
        <p class="chunk" data-nb-ref-number="16" data-nb-words="82" data-nb-chars="458"><span class="idea" data-nb-ref-number="16" id="idea16" data-nb-words="82" data-nb-chars="458">„Totiž,“ opravoval Annu Kilián, „věc se&nbsp;má&nbsp;poněkud jinak. O&nbsp;nové síle pro spořitelnu bylo již v&nbsp;představenstvu jednáno. Je&nbsp;tu&nbsp;však ještě ten mládenec, vnuk polního hlídače Čmuchala, který už&nbsp;má&nbsp;za&nbsp;sebou nějakou praxi. Je&nbsp;zaměstnán v&nbsp;lomnické záložně a&nbsp;rád by&nbsp;se&nbsp;dostal do&nbsp;města, aby si&nbsp;dědu Čmuchala mohl vzít k&nbsp;sobě. To&nbsp;by&nbsp;pak byly zabity dvě mouchy jednou ranou, mladý by&nbsp;byl umístěn a&nbsp;starý zabezpečen. Teď do&nbsp;toho plánu skočil pekař s&nbsp;tím svým synovcem.“</span></p>
        <p class="chunk" data-nb-ref-number="17" data-nb-words="15" data-nb-chars="102"><span class="idea" data-nb-ref-number="17" id="idea17" data-nb-words="15" data-nb-chars="102">„Jak se&nbsp;zachováš?“ zeptala se&nbsp;dychtivě Štěpka, jako by&nbsp;záleželo pouze na&nbsp;stanovisku stavitele Kiliána.</span></p>
        <p class="chunk" data-nb-ref-number="18" data-nb-words="28" data-nb-chars="181"><span class="idea" data-nb-ref-number="18" id="idea18" data-nb-words="28" data-nb-chars="181">Dlouho se&nbsp;díval Kilián do&nbsp;talíře svýma vyboulenýma, vodnatýma očima, pak pronesl přísně, s&nbsp;jistou dávkou netečnosti: „Co dělat? Ruka ruku myje. Myslím, že&nbsp;mu&nbsp;to&nbsp;nemůžeme odmítnout.“</span></p>
        <p class="chunk" data-nb-ref-number="19" data-nb-words="64" data-nb-chars="403"><span class="idea" data-nb-ref-number="19" id="idea19" data-nb-words="64" data-nb-chars="403">Nemohl odmítnout stavitel Kilián, nemohl odmítnout purkmistr Berger ani starý Duda, který měl na&nbsp;starosti obecní lesy, ani kupec Groman, který měl v&nbsp;referátě pokladnu, ani ostatní měšťané a&nbsp;radní páni, a&nbsp;tak byl v&nbsp;červenci téhož roku&nbsp;–&nbsp;který je&nbsp;v&nbsp;městské kronice zaznamenán jako rok četných pohrom&nbsp;–&nbsp;přijat do&nbsp;spořitelny na&nbsp;zkoušku mladý Alois Trakl, nemanželský syn nebožky posluhovačky Marie Traklové.</span></p>
        <p class="chunk" data-nb-ref-number="20" data-nb-words="107" data-nb-chars="669"><span class="idea" data-nb-ref-number="20" id="idea20" data-nb-words="107" data-nb-chars="669">Rok četných pohrom? Ovšem, však je&nbsp;hlídač Čmuchal prorokoval již o&nbsp;silvestrovské noci, když měsíc svítil nad sněhem jako krvavý lampión. Povodeň, požár domku na&nbsp;Drahách, při němž uhořelo nemluvně, strašlivá bouře v&nbsp;měsíci srpnu, blesk rozťal v&nbsp;půli starou lípu za&nbsp;Panskou zahradou a&nbsp;zapálil dvě stodoly nedaleko svatého Jana v&nbsp;lukách před lesem Brabencem&nbsp;–&nbsp;a konečně&nbsp;–&nbsp;nebylo jakousi pohromou i&nbsp;to, že&nbsp;jeho vnuk Frantík musil ustoupit belhavému Lojzovi, synovci toho břichatého zloděje, lepiče housek a&nbsp;tanečníka okolo díže, Trakla? Nebyla to&nbsp;pohroma pro jeho stáří, že&nbsp;mu&nbsp;vyměřili jen několik krejcarů penze a&nbsp;umístili ho&nbsp;ve&nbsp;Špitálku mezi žebráky, pytláky a&nbsp;vagabundy?</span></p>
        <p class="chunk" data-nb-ref-number="21" data-nb-words="58" data-nb-chars="359"><span class="idea" data-nb-ref-number="21" id="idea21" data-nb-words="58" data-nb-chars="359">Štěpka Kiliánová slyšela starého Čmuchala, jak před hospodou „U koníčků“ hlasitě nadává, dostala se&nbsp;bezděčně do&nbsp;kruhu jeho posluchačstva, měla sto chutí mu&nbsp;k&nbsp;jeho rouhání přisvědčit, ale nakonec se&nbsp;přece ovládla. Měla už&nbsp;jisté zkušenosti s&nbsp;pekařem od&nbsp;pohřbu jeho sestry, a&nbsp;pak&nbsp;–&nbsp;byla teď tak zkrušená, tak sama, bez jediné radosti na&nbsp;tomto přežalostném světě!</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./petrolejove_lampy_033.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>