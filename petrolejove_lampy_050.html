<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="11">
    <meta name="apple-mobile-web-app-capable" content="yes">
    <title>11 • Petrolejové lampy</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./petrolejove_lampy_049.html">
    <link rel="next" href="./petrolejove_lampy_051.html">
    <meta name="nb-order" content="44">
    <link rel="self" href="petrolejove_lampy_050.html">
    <meta name="nb-identifier" content="havlicek-petrolejove-lampy-4f56a7a">
    <meta name="nb-role" content="chapter">
  </head>
  <body data-nb-words="1416" data-nb-chars="8622" class="nb-role-chapter nb-custom-style">
    <nav role="doc-toc">
      <ul>
        <li><a href="petrolejove_lampy_007.html">ČÁST PRVNÍ
            LAMPY SVÍTÍ A PROSTÍRÁ SE</a></li>
      </ul>
      <ul>
        <li><a href="petrolejove_lampy_008.html">2</a></li>
      </ul>
      <ul>
        <li><a href="petrolejove_lampy_009.html">3</a></li>
      </ul>
      <ul>
        <li><a href="petrolejove_lampy_010.html">4</a></li>
      </ul>
      <ul>
        <li><a href="petrolejove_lampy_011.html">5</a></li>
      </ul>
      <ul>
        <li><a href="petrolejove_lampy_012.html">6</a></li>
      </ul>
      <ul>
        <li><a href="petrolejove_lampy_013.html">7</a></li>
      </ul>
      <ul>
        <li><a href="petrolejove_lampy_014.html">8</a></li>
      </ul>
      <ul>
        <li><a href="petrolejove_lampy_015.html">9</a></li>
      </ul>
      <ul>
        <li><a href="petrolejove_lampy_016.html">10</a></li>
      </ul>
      <ul>
        <li><a href="petrolejove_lampy_017.html">11</a></li>
      </ul>
      <ul>
        <li><a href="petrolejove_lampy_018.html">12</a></li>
      </ul>
      <ul>
        <li><a href="petrolejove_lampy_019.html">13</a></li>
      </ul>
      <ul>
        <li><a href="petrolejove_lampy_020.html">14</a></li>
      </ul>
      <ul>
        <li><a href="petrolejove_lampy_021.html">15</a></li>
      </ul>
      <ul>
        <li><a href="petrolejove_lampy_022.html">16</a></li>
      </ul>
      <ul>
        <li><a href="petrolejove_lampy_023.html">17</a></li>
      </ul>
      <ul>
        <li><a href="petrolejove_lampy_024.html">18</a></li>
      </ul>
      <ul>
        <li><a href="petrolejove_lampy_025.html">19</a></li>
      </ul>
      <ul>
        <li><a href="petrolejove_lampy_026.html">20</a></li>
      </ul>
      <ul>
        <li><a href="petrolejove_lampy_027.html">21</a></li>
      </ul>
      <ul>
        <li><a href="petrolejove_lampy_028.html">22</a></li>
      </ul>
      <ul>
        <li><a href="petrolejove_lampy_029.html">23</a></li>
      </ul>
      <ul>
        <li><a href="petrolejove_lampy_030.html">24</a></li>
      </ul>
      <ul>
        <li><a href="petrolejove_lampy_031.html">25</a></li>
      </ul>
      <ul>
        <li><a href="petrolejove_lampy_032.html">26</a></li>
      </ul>
      <ul>
        <li><a href="petrolejove_lampy_033.html">27</a></li>
      </ul>
      <ul>
        <li><a href="petrolejove_lampy_034.html">28</a></li>
      </ul>
      <ul>
        <li><a href="petrolejove_lampy_035.html">29</a></li>
      </ul>
      <ul>
        <li><a href="petrolejove_lampy_036.html">30</a></li>
      </ul>
      <ul>
        <li><a href="petrolejove_lampy_037.html">31</a></li>
      </ul>
      <ul>
        <li><a href="petrolejove_lampy_038.html">32</a></li>
      </ul>
      <ul>
        <li><a href="petrolejove_lampy_039.html">33</a></li>
      </ul>
      <ul>
        <li><a href="petrolejove_lampy_040.html">ČÁST DRUHÁ
            SYTÝ U STOLU</a></li>
      </ul>
      <ul>
        <li><a href="petrolejove_lampy_041.html">2</a></li>
      </ul>
      <ul>
        <li><a href="petrolejove_lampy_042.html">3</a></li>
      </ul>
      <ul>
        <li><a href="petrolejove_lampy_043.html">4</a></li>
      </ul>
      <ul>
        <li><a href="petrolejove_lampy_044.html">5</a></li>
      </ul>
      <ul>
        <li><a href="petrolejove_lampy_045.html">6</a></li>
      </ul>
      <ul>
        <li><a href="petrolejove_lampy_046.html">7</a></li>
      </ul>
      <ul>
        <li><a href="petrolejove_lampy_047.html">8</a></li>
      </ul>
      <ul>
        <li><a href="petrolejove_lampy_048.html">9</a></li>
      </ul>
      <ul>
        <li><a href="petrolejove_lampy_049.html">10</a></li>
      </ul>
      <ul>
        <li><a href="petrolejove_lampy_050.html">11</a></li>
      </ul>
      <ul>
        <li><a href="petrolejove_lampy_051.html">12</a></li>
      </ul>
      <ul>
        <li><a href="petrolejove_lampy_052.html">13</a></li>
      </ul>
      <ul>
        <li><a href="petrolejove_lampy_053.html">14</a></li>
      </ul>
      <ul>
        <li><a href="petrolejove_lampy_054.html">15</a></li>
      </ul>
      <ul>
        <li><a href="petrolejove_lampy_055.html">16</a></li>
      </ul>
      <ul>
        <li><a href="petrolejove_lampy_056.html">17</a></li>
      </ul>
      <ul>
        <li><a href="petrolejove_lampy_057.html">18</a></li>
      </ul>
      <ul>
        <li><a href="petrolejove_lampy_058.html">19</a></li>
      </ul>
      <ul>
        <li><a href="petrolejove_lampy_059.html">20</a></li>
      </ul>
      <ul>
        <li><a href="petrolejove_lampy_060.html">21</a></li>
      </ul>
      <ul>
        <li><a href="petrolejove_lampy_061.html">22</a></li>
      </ul>
      <ul>
        <li><a href="petrolejove_lampy_062.html">ČÁST TŘETÍ
            LAMPY ZHASÍNAJÍ</a></li>
      </ul>
      <ul>
        <li><a href="petrolejove_lampy_063.html">2</a></li>
      </ul>
      <ul>
        <li><a href="petrolejove_lampy_064.html">3</a></li>
      </ul>
      <ul>
        <li><a href="petrolejove_lampy_065.html">4</a></li>
      </ul>
      <ul>
        <li><a href="petrolejove_lampy_066.html">5</a></li>
      </ul>
      <ul>
        <li><a href="petrolejove_lampy_067.html">6</a></li>
      </ul>
      <ul>
        <li><a href="petrolejove_lampy_068.html">7</a></li>
      </ul>
      <ul>
        <li><a href="petrolejove_lampy_069.html">8</a></li>
      </ul>
      <ul>
        <li><a href="petrolejove_lampy_070.html">9</a></li>
      </ul>
      <ul>
        <li><a href="petrolejove_lampy_071.html">10</a></li>
      </ul>
      <ul>
        <li><a href="petrolejove_lampy_072.html">11</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./petrolejove_lampy_049.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="2"><span class="idea" data-nb-ref-number="1" id="idea1" data-nb-words="1" data-nb-chars="2">11</span></h1>
        <p class="chunk" data-nb-ref-number="2" data-nb-words="63" data-nb-chars="402"><span class="idea" data-nb-ref-number="2" id="idea2" data-nb-words="63" data-nb-chars="402">Vedl Štěpku pevně a&nbsp;odhodlaně síní až&nbsp;k&nbsp;dřevěným, fermeží natřeným schodům, potaženým zeleným běhounem, ale tam začalo jeho mužné sevření povážlivě ochabovat. Do&nbsp;ložnice vstoupila již Štěpka sama a&nbsp;on&nbsp;se&nbsp;za&nbsp;ní&nbsp;vlekl mlčky jako stín. Přemožena dojmy klesla do&nbsp;pohovky, až&nbsp;se&nbsp;hrnečky a&nbsp;talířky ve&nbsp;vitrínách roztřásly. Jakýsi kovový psík na&nbsp;červeném polštářku smutně zakýval hlavou, nastrčenou na&nbsp;pružině.</span></p>
        <p class="chunk" data-nb-ref-number="3" data-nb-words="47" data-nb-chars="306"><span class="idea" data-nb-ref-number="3" id="idea3" data-nb-words="47" data-nb-chars="306">Pavel se&nbsp;na&nbsp;prahu zastavil, pohlédl pronikavě na&nbsp;svou kořist, která mu&nbsp;byla dopoledními obřady vydána v&nbsp;plen, ohledal si&nbsp;kapsy a&nbsp;kostnatými, chvějícími se&nbsp;prsty vyňal opatrně z&nbsp;pouzdra cigaretu. Zarachotil krabičkou zápalek a&nbsp;beze slova vyšel na&nbsp;balkón, který kdysi nadělal mistru Kiliánovi tolik starostí.</span></p>
        <p class="chunk" data-nb-ref-number="4" data-nb-words="167" data-nb-chars="1054"><span class="idea" data-nb-ref-number="4" id="idea4" data-nb-words="167" data-nb-chars="1054">Štěpka věděla bezpečně, jak se&nbsp;má&nbsp;chovat při oddavkách, jaké úsměvy má&nbsp;vrhat na&nbsp;svatebčany při dlouhém hodování, neměla však ani nejmenší ponětí o&nbsp;tom, jak si&nbsp;má&nbsp;počínat v&nbsp;roli zákonité manželky, kterou manžel nechal na&nbsp;holičkách. Vrhla krátký a&nbsp;kritický pohled na&nbsp;odestlanou dvojitou manželskou postel. Má&nbsp;se&nbsp;rychle svléknout a&nbsp;vklouznout pod peřinu? Před očima jí&nbsp;zatanul vzrušující obrázek z&nbsp;kteréhosi ilustrovaného románu, kde manžel chtivě rozpíná šněrovačku své ženy, zatímco z&nbsp;rozhalených šatů vykukuje bílé rameno. Má&nbsp;snad čekat na&nbsp;něco podobného? Když však čekat&nbsp;–&nbsp;jak se&nbsp;tvářit při tom čekání? Dosud nikdy si&nbsp;nedělala valné starosti, zda její chování vypadá dosti přirozeně. Teď ji&nbsp;však jistota opouštěla, zvlášť když se&nbsp;to&nbsp;Pavlovo kouření na&nbsp;balkóně podezřele protahovalo. Pohazovala nohou, tísněnou malým střevíčkem, dokonce se&nbsp;pokusila o&nbsp;polohlasou melodii, její hlas zněl však drsně a&nbsp;škrceně&nbsp;–&nbsp;měla vyschlo v&nbsp;hrdle. A&nbsp;tam dole cinkaly číše, hlasy se&nbsp;proplétaly, hodovníci ráčili pít na&nbsp;něco, co&nbsp;se&nbsp;odehrávalo jen v&nbsp;jejich pijácké fantazii.</span></p>
        <p class="chunk" data-nb-ref-number="5" data-nb-words="64" data-nb-chars="412"><span class="idea" data-nb-ref-number="5" id="idea5" data-nb-words="64" data-nb-chars="412">Když byla Štěpčina nouze nejvyšší&nbsp;–&nbsp;stála již nerozhodně u&nbsp;zrcadla a&nbsp;pokoušela se&nbsp;rozmontovat složité záhyby svého účesu&nbsp;– vrátil se&nbsp;hejtman bledý, zdvořilý, smrtelně vážný, s&nbsp;pevně semknutými čelistmi. Kradmo obhlédl situaci, o&nbsp;níž se&nbsp;bláhové domníval, že&nbsp;se&nbsp;rozřeší bez jeho přičinění, a&nbsp;naleznuv ji&nbsp;stejně nevyjasněnou, jak byla před chvílí, vycenil zuby v&nbsp;zlobném úšklebku a&nbsp;pochmurně zafrkal vyzáblým nosem.</span></p>
        <p class="chunk" data-nb-ref-number="6" data-nb-words="76" data-nb-chars="440"><span class="idea" data-nb-ref-number="6" id="idea6" data-nb-words="76" data-nb-chars="440">„He, Štěpka,“ řekl s&nbsp;předstíranou bezstarostností, jeho hlas byl však neméně vyschlý jako prve Štěpčin zpěv, „vysvětili mě&nbsp;na&nbsp;tvého muže a&nbsp;teď je&nbsp;na&nbsp;mně, abych pokračoval bez předříkávačů. Avšak, Štěpko, dvacet let uteklo od&nbsp;té&nbsp;doby, kdy jsem byl mladým kadetem, tenkrát bych byl navázal na&nbsp;všechnu tu&nbsp;slávu bez rozvažování a&nbsp;lépe než teď. Vím, cítím, jsem starý člověk, Štěpko&nbsp;–&nbsp;těš se, že&nbsp;budeš brzy vdovou.“ A&nbsp;pokusil se&nbsp;o&nbsp;krákavý smích.</span></p>
        <p class="chunk" data-nb-ref-number="7" data-nb-words="74" data-nb-chars="483"><span class="idea" data-nb-ref-number="7" id="idea7" data-nb-words="74" data-nb-chars="483">Snad jen těch prvních několik vět bylo napojeno jakýmsi citem, těch několik prvních nesrozumitelných vět, které k&nbsp;ní jako manžel promluvil, všechno další bylo už&nbsp;jen pustou komedií. Žel však, člověk snadno přeslechne závažné věci mezi nicotnostmi. Štěpka poslouchala, nerozuměla a&nbsp;zapomněla. Nezbylo jí, než později v&nbsp;toku všedních dnů pracně sbírat zrnka moudrosti, která mohla sezobnout hned v&nbsp;první chvíli na&nbsp;rubu neromantické svatební noci&nbsp;– kdyby byla chtěla a&nbsp;kdyby byla uměla.</span></p>
        <p class="chunk" data-nb-ref-number="8" data-nb-words="36" data-nb-chars="219"><span class="idea" data-nb-ref-number="8" id="idea8" data-nb-words="36" data-nb-chars="219">Hejtman několikrát přešel pokoj z&nbsp;rohu do&nbsp;rohu. Povšiml si&nbsp;trapných rozpaků, které se&nbsp;zračily v&nbsp;ženině obličeji, a&nbsp;jeho ústa se&nbsp;ještě jednou roztáhla k&nbsp;ironickému úšklebku. Potom se&nbsp;unaven posadil na&nbsp;pelest své postele.</span></p>
        <p class="chunk" data-nb-ref-number="9" data-nb-words="72" data-nb-chars="419"><span class="idea" data-nb-ref-number="9" id="idea9" data-nb-words="72" data-nb-chars="419">„Nebudeme jako malé děti,“ řekl dosti vlídně s&nbsp;pokřivenou tváří, „však také již děti nejsme, jak tvůj otec správně podotkl ve&nbsp;své svatební řeči. Nikdo se&nbsp;na&nbsp;nás nedívá, můžeme se&nbsp;zařídit pohodlně po&nbsp;svém. Ty&nbsp;nejsi první žena, kterou uvidím v&nbsp;košili. (Odpusť mi&nbsp;tu&nbsp;hrubost, ale myslím, že&nbsp;jsem ti&nbsp;neřekl nic nového.) Kromě toho jsme manželé. Jistě nebudeš mít nic proti tomu, když navrhnu, abychom si&nbsp;vlezli do&nbsp;postele.“</span></p>
        <p class="chunk" data-nb-ref-number="10" data-nb-words="73" data-nb-chars="469"><span class="idea" data-nb-ref-number="10" id="idea10" data-nb-words="73" data-nb-chars="469">Sotva domluvil, Štěpka pokorně a&nbsp;jakoby na&nbsp;povel spustila jeden těžký proud svých načechraných kadeří a&nbsp;s&nbsp;vlásenkami v&nbsp;zubech se&nbsp;dala do&nbsp;druhého. Je&nbsp;pravda, věci se&nbsp;rázem staly prostšími, současně se&nbsp;však v&nbsp;pozadí objevilo cosi nepostižitelného, hrozivého, a&nbsp;rýsovalo se&nbsp;stále určitěji, ač&nbsp;se&nbsp;dosud skrývalo jen v&nbsp;protivníkových myšlenkách&nbsp;–&nbsp;ještě to&nbsp;nebylo vysloveno. Pošetilá Štěpko! Nebylo vysloveno, a&nbsp;nejen dnes, ani zítra ani v&nbsp;nejbližších dnech vysloveno nebude.</span></p>
        <p class="chunk" data-nb-ref-number="11" data-nb-words="84" data-nb-chars="537"><span class="idea" data-nb-ref-number="11" id="idea11" data-nb-words="84" data-nb-chars="537">Hejtman se&nbsp;sebe chvatně shodil stejnokroj, odkopl perka, na&nbsp;okamžik dal zasvítit své žluté kůži s&nbsp;černými chlupy, jaksi příliš způsobně, s&nbsp;koleny těsně přitištěnými, se&nbsp;přioděl dlouhou, směšnou noční košilí a&nbsp;vklouzl pod pokrývku. Trčel mu&nbsp;zpod ní&nbsp;jen jeho hubený nos a&nbsp;navoskované kníry. Štěpka již měla vlasy rozpuštěny, stála bosa před zrcadlem, odvážila se&nbsp;svléknout i&nbsp;vrchní šat, na&nbsp;jejích oblých pažích se&nbsp;míhal odlesk svíčky. Chvilku se&nbsp;rozmýšlela, pak těžkými kroky, se&nbsp;zoufalou rozhodností přešla pokoj a&nbsp;zrádnou svíčku zhasila.</span></p>
        <p class="chunk" data-nb-ref-number="12" data-nb-words="41" data-nb-chars="245"><span class="idea" data-nb-ref-number="12" id="idea12" data-nb-words="41" data-nb-chars="245">Když ležela v&nbsp;posteli po&nbsp;manželově boku a&nbsp;zrychlený, hlasitý dech se&nbsp;jí&nbsp;poněkud uklidnil, uvědomila si, že&nbsp;za&nbsp;celou dobu, co&nbsp;se&nbsp;ukládali na&nbsp;lůžko, nebylo proneseno ani jediné slovo. Aby to&nbsp;napravila, pustila se&nbsp;do&nbsp;zbytečné a&nbsp;nesrdečné rozprávky.</span></p>
        <p class="chunk" data-nb-ref-number="13" data-nb-words="119" data-nb-chars="679"><span class="idea" data-nb-ref-number="13" id="idea13" data-nb-words="119" data-nb-chars="679">„Jaká byla ta&nbsp;naše svatba hezká! Tatínek se&nbsp;mi&nbsp;hrozně líbil, byl takový důstojný a&nbsp;slavný&nbsp;–&nbsp;viď, že&nbsp;se&nbsp;ti&nbsp;líbil taky? Tvůj mu&nbsp;ovšem v&nbsp;ničem nezadal, byl jen zas trochu jiný, och, ti&nbsp;staří páni dovedou ve&nbsp;společnosti vystupovat&nbsp;–&nbsp;zdalipak jednou budeme tak moudří? A&nbsp;ty dvě děti&nbsp;–&nbsp;řekni, nebyly roztomilé? To&nbsp;byl můj nápad, jsem na&nbsp;něj pyšná. A&nbsp;povšiml sis, jak protivně purkmistr srkal, když pil víno! Jako by&nbsp;to&nbsp;byla horká káva! Dávala jsem dobrý pozor…“ Její obvyklá hovornost vázla, roztržitost ji&nbsp;zrazovala. Hrozila se, že&nbsp;její rozšafný soused uslyší vzrušený tlukot jejího srdce. On&nbsp;však jen krotce poslouchal a&nbsp;k&nbsp;jejím otázkám nepřičiňoval než stručná: „Ano, ano&nbsp;– ne, ne.“</span></p>
        <p class="chunk" data-nb-ref-number="14" data-nb-words="119" data-nb-chars="669"><span class="idea" data-nb-ref-number="14" id="idea14" data-nb-words="119" data-nb-chars="669">Když zjistila, že&nbsp;svatební téma žalostně vysychá, že&nbsp;se&nbsp;osudově stále vrací k&nbsp;týmž prostředkům, že&nbsp;její snaha oddálit spánek je&nbsp;křečovitá a&nbsp;nápadná, obrátila zřetel k&nbsp;zítřkům, k&nbsp;těm věčným a&nbsp;neměnným zítřkům, které ji&nbsp;čekaly. Co&nbsp;budou dělat ráno? Ne, ona vařit nebude. Svatba, to&nbsp;je&nbsp;zásobárna ještě na&nbsp;celý příští týden. Něco se&nbsp;ohřeje, to&nbsp;obstará děvečka. Zdalipak s&nbsp;ní&nbsp;budou spokojeni? Zdá se&nbsp;hodná a&nbsp;pracovitá. A&nbsp;zítra&nbsp;–&nbsp;bude-li pak zase tak škaredě jako dnes? Měsíc jde zrovna do&nbsp;úplňku, počasí by&nbsp;se&nbsp;mělo zlepšit. I&nbsp;v&nbsp;listopadu bývají slunné dni. Štěpka má&nbsp;tak ráda barevné listy a&nbsp;jeřabiny, dokonce také kaluže po&nbsp;dešti a&nbsp;v&nbsp;nich&nbsp;–&nbsp;božínku&nbsp;–&nbsp;odraz slunce a&nbsp;mračen!</span></p>
        <p class="chunk" data-nb-ref-number="15" data-nb-words="88" data-nb-chars="511"><span class="idea" data-nb-ref-number="15" id="idea15" data-nb-words="88" data-nb-chars="511">Je&nbsp;věru na&nbsp;čase, aby v&nbsp;těchhle svatbách nastala nějaká změna, nový duch (hejtman se&nbsp;konečně odhodlal, že&nbsp;také promluví), vše je&nbsp;zařízeno jen pro únavu všech, obzvlášť ženicha a&nbsp;nevěsty. Ve&nbsp;Francii, on&nbsp;to&nbsp;ví, přečetl si&nbsp;to&nbsp;v&nbsp;nějakém německém časopise, tam se&nbsp;dělají svatby intimní. Novomanželé, otec, matka, svědci&nbsp;–&nbsp;a dost. A&nbsp;hned po&nbsp;svatbě se&nbsp;odjíždí na&nbsp;cesty. Nevěsta není ustrojena v&nbsp;mušelínu, nýbrž v&nbsp;cestovních šatech. Jedou a&nbsp;jedou a&nbsp;mají ode všech pokoj. Tam se&nbsp;ovšem dělají svatby většinou bez pánaboha.</span></p>
        <p class="chunk" data-nb-ref-number="16" data-nb-words="109" data-nb-chars="665"><span class="idea" data-nb-ref-number="16" id="idea16" data-nb-words="109" data-nb-chars="665">Štěpka namítla, že&nbsp;takové zprávy není třeba hledat v&nbsp;německých listech a&nbsp;ve&nbsp;Francii, o&nbsp;civilních sňatcích jí&nbsp;je&nbsp;všechno známo, jenže v&nbsp;menších městech se&nbsp;to&nbsp;ještě nevede, byla by&nbsp;to&nbsp;společenská urážka. Je&nbsp;to&nbsp;nejen zakořeněný zvyk, tohle vzájemné hoštění, ale také jakási chlouba, musí se&nbsp;to&nbsp;zkrátka vydržet, ona není ostatně ani trochu unavena, mohla by&nbsp;být docela dobře vzhůru třeba do&nbsp;rána. Po&nbsp;této poznámce, pronesené s&nbsp;takovou prostomyslností, hejtman zmlkl a&nbsp;na delší čas utonul v&nbsp;usilovném přemýšlení. Štěpka, aby ho&nbsp;něčím zaujala, začala kritizovat stropní malbu, z&nbsp;níž bylo vidět sotva světlá a&nbsp;tmavá místa. Pak se&nbsp;zas rozhorlila na&nbsp;špatně umístěné zrcadlo.</span></p>
        <p class="chunk" data-nb-ref-number="17" data-nb-words="14" data-nb-chars="78"><span class="idea" data-nb-ref-number="17" id="idea17" data-nb-words="14" data-nb-chars="78">„Musíme je&nbsp;nějak jinak postavit, vždyť si&nbsp;člověk stíní, když se&nbsp;do&nbsp;něho dívá!“</span></p>
        <p class="chunk" data-nb-ref-number="18" data-nb-words="114" data-nb-chars="683"><span class="idea" data-nb-ref-number="18" id="idea18" data-nb-words="114" data-nb-chars="683">Vtom jí&nbsp;připadlo, že&nbsp;z&nbsp;vedlejší postele zaslechla upřímné zachrápání. Trochu se&nbsp;zvedla na&nbsp;lokti a&nbsp;pohlédla svému spolunocležníku do&nbsp;tváře. Měl oči zavřeny, líce smrtelně bledá a&nbsp;plná proláklin, rty malounko pootevřené. Cosi jako zklamání a&nbsp;jako krutá urážka projelo Štěpčiným tělem, které tak dlouho a&nbsp;marně čekalo. „Nu, snad je&nbsp;to&nbsp;tak lepší,“ myslila si. „On je&nbsp;takový <em>rozumný!</em> Sice o&nbsp;tom nemluví, ale ví&nbsp;dobře, co&nbsp;dělá. A&nbsp;byl, chudáček, dnes tak unaven!“ Zdálo se&nbsp;jí, že&nbsp;jeho hlava je&nbsp;v&nbsp;poduškách až&nbsp;příliš hluboko zabořena. Podstrčila pod ní&nbsp;paži a&nbsp;něžně ji&nbsp;nadzvedla. Měla-li to&nbsp;být nevinná ženská lest, pak se&nbsp;nezdařila. Hejtman ani nepohnul brvou a&nbsp;zachrápal spokojeně podruhé.</span></p>
        <p class="chunk" data-nb-ref-number="19" data-nb-words="47" data-nb-chars="296"><span class="idea" data-nb-ref-number="19" id="idea19" data-nb-words="47" data-nb-chars="296">Štěpka, novopečená manželka, již bylo sotva možno po&nbsp;právu nazvat ženou, se&nbsp;s&nbsp;těžkými povzdechy pokoušela o&nbsp;spánek, který nepřicházel. Nemohla ovšem tušit, že&nbsp;muž po&nbsp;jejím boku zachovává nehybnou tvář jen s&nbsp;největším sebezapřením a&nbsp;že&nbsp;se&nbsp;mu&nbsp;koutky úst potají škubou zlomyslným a&nbsp;vítězným smíchem.</span></p>
        <p class="chunk" data-nb-ref-number="20" data-nb-words="8" data-nb-chars="53"><span class="idea" data-nb-ref-number="20" id="idea20" data-nb-words="8" data-nb-chars="53">Aspoň ještě tentokrát jí&nbsp;byla ponechána jakási iluze.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./petrolejove_lampy_051.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>