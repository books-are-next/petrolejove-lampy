<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="14">
    <meta name="apple-mobile-web-app-capable" content="yes">
    <title>14</title>
    <link rel="stylesheet" href="./style/style.min.css" media="screen" integrity="sha256-0HU4DyeVQ9j1CgbQEvEhFsHtFoxn1ab6NeCS4IOAoDA=">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <meta name="order" content="48">
    <link rel="prev" href="./petrolejove_lampy_052.html">
    <link rel="next" href="./petrolejove_lampy_054.html">
    <link rel="self" href="petrolejove_lampy_053.html">
    <meta name="identifier" content="havlicek-petrolejove-lampy-843f689">
    <meta name="role" content="chapter">
  </head>
  <body data-nb-words="1567" data-nb-chars="9700" class="nb-role-chapter nb-custom-style">
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./petrolejove_lampy_052.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" id="chunk1" data-nb-words="1" data-nb-chars="2"><span class="idea" data-nb-ref-number="1" id="idea1" data-nb-words="1" data-nb-chars="2">14</span></h1>
        <p class="chunk" data-nb-ref-number="2" id="chunk2" data-nb-words="62" data-nb-chars="400"><span class="idea" data-nb-ref-number="2" id="idea2" data-nb-words="62" data-nb-chars="400">Minuly Vánoce, nastal nový rok, život na&nbsp;Vejrychovsku spal, jako spí v&nbsp;zimě na&nbsp;všech selských usedlostech. Štěpka hospodařila, vařila, poklízela, právě tak jako to&nbsp;kdysi činila v&nbsp;domácnosti svých rodičů, jen s&nbsp;tím rozdílem, že&nbsp;ten, o&nbsp;kterého se&nbsp;teď starala, byl nesdílný Pavel Malina, který vyměnil stejnokroj za&nbsp;krátký kabát, podšitý králičinou, kožené kamaše a&nbsp;zelený myslivecký klobouk se&nbsp;štětkou.</span></p>
        <p class="chunk" data-nb-ref-number="3" id="chunk3" data-nb-words="74" data-nb-chars="499"><span class="idea" data-nb-ref-number="3" id="idea3" data-nb-words="74" data-nb-chars="499">Hejtman se&nbsp;pomalu přestával stydět za&nbsp;podstatný nedostatek své mužnosti. Léčení pokračovalo, ale nevedlo k&nbsp;žádným výsledkům. Intimní poměr manželů se&nbsp;změnil jen potud, že&nbsp;Pavel již neprchal z&nbsp;ložnice, když přišel čas jít spat, neodvracel oči, když se&nbsp;Štěpka strojila na&nbsp;vycházku, naopak, vyhledával kdejakou podobnou příležitost, aby z&nbsp;ní&nbsp;pro sebe čerpal jakési temné potěšení. Již nemusil mít obavy, že&nbsp;se&nbsp;prozradí bezvýsledností milostných her, zanechal všeho předstírání a&nbsp;odložil všechny ohledy.</span></p>
        <p class="chunk" data-nb-ref-number="4" id="chunk4" data-nb-words="180" data-nb-chars="1146"><span class="idea" data-nb-ref-number="4" id="idea4" data-nb-words="180" data-nb-chars="1146">Jak to&nbsp;za&nbsp;těchto okolností mohlo vypadat v&nbsp;novém domě na&nbsp;Vejrychovsku, který mistr Kilián postavil pro dceru s&nbsp;takovou péčí? Rovnováha mezi manžely byla navždy porušena, vahadlo, na&nbsp;němž stála zdravá, statná žena, žádostivá života, spadlo co&nbsp;nejhlouběji, a&nbsp;na druhé, lehké straně balancovala zbabělá, žalostná troska člověka. Pouhý příživník, neduživec s&nbsp;neomalenými žerty, pyšnící se&nbsp;svou bezmocnou nestoudností. Pohrdala jím. Jeho hrubé, vypočítavé lichotky jí&nbsp;byly svrchovaně odporné. Netajila se&nbsp;před ním se&nbsp;svými pocity. Tím víc si&nbsp;k&nbsp;ní&nbsp;dovoloval, tím více dotíral. Blažilo ho, když se&nbsp;mu&nbsp;podařilo vydráždit ji&nbsp;k&nbsp;hněvu. Uhýbala jeho nečistým dotekům, soptila, mlčky a&nbsp;urputně se&nbsp;s&nbsp;ním rvala. Prohrával, ale neurážel se, válel se&nbsp;smíchy, byl šíleně šťasten. Byla to&nbsp;smutná, draze zaplacená vítězství. Někdy dlouho bez zjevných příčin štkala pod pokrývkou, hejtman ji&nbsp;parodoval, pak si&nbsp;pískal, pak zíval. Kéž bys tu&nbsp;nebyl, kéž bych byla sama! Vědomí, že&nbsp;vedle ní&nbsp;leží ten zbytečný nocležník, ji&nbsp;skličovalo, budoucnost se&nbsp;jevila tak zoufalá! Všechny jeho zvyky se&nbsp;jí&nbsp;už&nbsp;zprotivily. Byl to&nbsp;hrozný úpadek bývalé lásky. Mrtvé naděje se&nbsp;rozkládaly.</span></p>
        <p class="chunk" data-nb-ref-number="5" id="chunk5" data-nb-words="82" data-nb-chars="519"><span class="idea" data-nb-ref-number="5" id="idea5" data-nb-words="82" data-nb-chars="519">Bylo věru s&nbsp;podivem, že&nbsp;se&nbsp;z&nbsp;jejich soukromí nic nevyneslo na&nbsp;veřejnost. Hlavní zásluhu o&nbsp;to&nbsp;měla ovšem Štěpka. Dělala všechno, co&nbsp;bylo v&nbsp;jejích silách, aby městečku vštípila představu dokonalého manželství. Před čeledí se&nbsp;k&nbsp;hejtmanovi chovala s&nbsp;okázalou něhou, na&nbsp;nedělním korze se&nbsp;k&nbsp;němu tiskla s&nbsp;dojemnou odevzdaností. Dovedla pohotově odpovídat na&nbsp;zvědavé otázky, v&nbsp;pravou chvíli se&nbsp;významně usmívat a&nbsp;rdít. Hejtman Malina měl pramálo příčin, aby kazil tuto hru, která zakrývala skutečnosti pro něho vesměs potupné.</span></p>
        <p class="chunk" data-nb-ref-number="6" id="chunk6" data-nb-words="27" data-nb-chars="166"><span class="idea" data-nb-ref-number="6" id="idea6" data-nb-words="27" data-nb-chars="166">Těm, kdo žili dvojici nejblíž, se&nbsp;rovněž nezdařilo nahlédnout do&nbsp;zákulisí jejich chmurné frašky. Snad se&nbsp;o&nbsp;to&nbsp;ani nepokoušeli. Nebo o&nbsp;vstup do&nbsp;zákulisí vůbec nestáli.</span></p>
        <p class="chunk" data-nb-ref-number="7" id="chunk7" data-nb-words="84" data-nb-chars="534"><span class="idea" data-nb-ref-number="7" id="idea7" data-nb-words="84" data-nb-chars="534">Starý Malina celou zimu polehával, jako by&nbsp;byl do&nbsp;smluv a&nbsp;obtížného jednání s&nbsp;opatrným švagrem Kiliánem vložil poslední energii. Polehávání však naprosto nebylo nemocí, možná, že&nbsp;nebylo ani lenošením. Nejspíš bylo součástí lišácké taktiky, vyznačovalo sedlákovo vyčkávání, neboť starý slyšel trávu růst, byl si&nbsp;předobře vědom propasti, která se&nbsp;den ke&nbsp;dni víc a&nbsp;více hloubila mezi Janovým a&nbsp;Pavlovým statkem. Tušil, že&nbsp;v&nbsp;nejkratší době nastanou hněvy a&nbsp;vády, a&nbsp;pokládal za&nbsp;výhodné mít nějaký pádný důvod, aby se&nbsp;jich nemusil účastnit.</span></p>
        <p class="chunk" data-nb-ref-number="8" id="chunk8" data-nb-words="111" data-nb-chars="682"><span class="idea" data-nb-ref-number="8" id="idea8" data-nb-words="111" data-nb-chars="682">Nechtěl se&nbsp;přiklonit na&nbsp;tu&nbsp;ani na&nbsp;onu stranu a&nbsp;zdráhal se&nbsp;přijímat jakékoli úsluhy. Bránil se&nbsp;jim samými výmluvami. Vymlouval se, když se&nbsp;snacha nabízela, že&nbsp;ho&nbsp;ošetří, vymlouval se, že&nbsp;mu&nbsp;nechutná jíst, když se&nbsp;mu&nbsp;pokoušela přilepšit, vymlouval se, že&nbsp;je&nbsp;příliš sláb, když ho&nbsp;zvala do&nbsp;své domácnosti. Povaloval se, kouřil a&nbsp;chrchlal. Když si&nbsp;mu&nbsp;Jan posteskl, že&nbsp;byl bratrem oklamán a&nbsp;okraden, zavíral oči a&nbsp;tvářil se, jako by&nbsp;spal. Pořád ta&nbsp;stará písnička! Nebylo vlastně divu. Pavlův dům stál vedle Janova stavení jako otylý, slušně ošacený pán vedle vychrtlého, polonahého chuďasa. Ustavičná provokace, ustavičný pocit ukřivdění. Mohl však otec Malina staršímu synu nějak pomoci?</span></p>
        <p class="chunk" data-nb-ref-number="9" id="chunk9" data-nb-words="65" data-nb-chars="415"><span class="idea" data-nb-ref-number="9" id="idea9" data-nb-words="65" data-nb-chars="415">Jan, ach, cožpak Jan, ten důsledně prováděl, co&nbsp;si&nbsp;byl kdysi tajně umínil, že&nbsp;nepřekročí práh bratrova domu. Zatvrdil se, stal se&nbsp;nemluvnějším, než byl kdy předtím, toužil jen po&nbsp;tom, aby hospodářské pokusy na&nbsp;druhé straně dvora skončily neúspěchem, prahl po&nbsp;odvetě, která měla přijít odkudsi z&nbsp;nebe. Nevěděl, pošetilec, jak dávno byla schystána a&nbsp;nalíčena tato odveta, jenže postihla nevinnou místo pravého viníka.</span></p>
        <p class="chunk" data-nb-ref-number="10" id="chunk10" data-nb-words="150" data-nb-chars="901"><span class="idea" data-nb-ref-number="10" id="idea10" data-nb-words="150" data-nb-chars="901">Jakési příští zlé věci klíčily a&nbsp;rozrůstaly se&nbsp;v&nbsp;podzemí, ale zůstávaly dosud skryty jako zrno pozdě zaseté. V&nbsp;tomto selském prostředí šlo všechno po&nbsp;zákonu ročních počasí, i&nbsp;sváry měly propuknout, až&nbsp;vysvitne slunce. Až&nbsp;se&nbsp;vybalí z&nbsp;mlh, až&nbsp;zhltne sněhy a&nbsp;teplem rozechvěje vzduch, rozlehne se&nbsp;snad křik od&nbsp;nízkých dveří starého statku a&nbsp;vrátí se&nbsp;nakřáplý a&nbsp;zdvojený ozvěnami, odražen bílou zdí nového domu. A&nbsp;pak teprve vyjde na&nbsp;zápraží sehnutý otec, aby tupě naslouchal a&nbsp;mlčel, nemaje ani odvahy ani sil k&nbsp;zakročení. Bratři se&nbsp;budou častovat kletbami, žena se&nbsp;postaví po&nbsp;mužův bok, aby hájila svého, slova se&nbsp;promění v&nbsp;kamení a&nbsp;duha míru, tak nákladně sklenutá, bude roztříštěna. Možná však, že&nbsp;do&nbsp;zrádných podzemních příprav sáhne kdosi odvážný silnou rukou, rozerve mrzké oddenky, sémě nevzejde a&nbsp;historie obou statků půjde jinými cestami. Kdo ví? Kdo ví? Snad tento odvážný a&nbsp;statečný bude žena.</span></p>
        <p class="chunk" data-nb-ref-number="11" id="chunk11" data-nb-words="109" data-nb-chars="692"><span class="idea" data-nb-ref-number="11" id="idea11" data-nb-words="109" data-nb-chars="692">Mistr Kilián se&nbsp;na&nbsp;Vejrychovsku tuze často neukazoval. Přišel-li, přišel spíš jako pečlivý stavitel než jako přecitlivělý otec, který chce na&nbsp;vlastní oči spatřit ověnčenou slavobránu dceřina štěstí. Postál, opřen o&nbsp;hůl, pohvizdoval si, pohupoval se&nbsp;na&nbsp;špičkách, poulil bledě modré oči na&nbsp;některé místo své stavby, jako by&nbsp;uvažoval o&nbsp;změnách nebo o&nbsp;trvanlivosti. Není vyloučeno, že&nbsp;byl zcela spokojen s&nbsp;povrchem manželského souručenství, jehož základy pomáhal kopat s&nbsp;takovou obětavostí. Nebo mu&nbsp;podvědomí našeptávalo, že&nbsp;není všechno takové, jak se&nbsp;zdá, a&nbsp;jeho veliká otcovská láska ho&nbsp;pokoušela k&nbsp;otázkám, on&nbsp;však moudře mlčel a&nbsp;nedával na&nbsp;sobě nic znát jako světa zběhlý muž a&nbsp;jako kavalír.</span></p>
        <p class="chunk" data-nb-ref-number="12" id="chunk12" data-nb-words="147" data-nb-chars="973"><span class="idea" data-nb-ref-number="12" id="idea12" data-nb-words="147" data-nb-chars="973">Jen jednou jedenkrát od&nbsp;svatby byla Tonánkem na&nbsp;dvůr dopravena Anna Kiliánová, avšak cesta rozblácenou silnicí, sychravým, deštivým podzimem byla příliš obtížná a&nbsp;zdraví nebezpečná, opakovat ji&nbsp;se&nbsp;nedoporučovalo. Sníh, který později napadl ve&nbsp;značné míře, všechny Anniny návštěvy na&nbsp;Vejrychovsku nadobro znemožnil. Štěpka chodila do&nbsp;městečka beztoho každou neděli a&nbsp;nikdy se&nbsp;neopominula zastavit u&nbsp;rodičů aspoň na&nbsp;chvíli. Sedávaly s&nbsp;matkou naproti sobě u&nbsp;okna, z&nbsp;kterého byla vyhlídka na&nbsp;kostelní věž. Štěpka odívala nahou pravdu do&nbsp;neprůhledných slov. Anna se&nbsp;usilovně snažila rozšířit svými prožloutlými prsty skulinu podezření. Něco tu&nbsp;scházelo, něco se&nbsp;zatajovalo, ale co? Při vší své mnohomluvnosti se&nbsp;Štěpka nedovedla s&nbsp;dostatečným nadšením rozhovořit o&nbsp;dobrých stránkách svého manžela. Anna si&nbsp;ji&nbsp;zkoumavě prohlížela&nbsp;–&nbsp;ne, ne, nevyřkne nahlas svou otázku, která se&nbsp;jí&nbsp;lepí na&nbsp;bezkrevné rty. Štěpka by&nbsp;tu&nbsp;zprávu vyklopila sama, bez zdráhání. Ještě je&nbsp;naděje na&nbsp;vnuka.</span></p>
        <p class="chunk" data-nb-ref-number="13" id="chunk13" data-nb-words="51" data-nb-chars="298"><span class="idea" data-nb-ref-number="13" id="idea13" data-nb-words="51" data-nb-chars="298">Napětí mezi mužem a&nbsp;ženou, napětí mezi bratry, napětí mezi otcem a&nbsp;synem, mučivé pochybnosti v&nbsp;matčině srdci&nbsp;–&nbsp;přesto se&nbsp;žilo všedně. Cosi velikého se&nbsp;očekávalo od&nbsp;jara. Starý Malina čekal na&nbsp;rozuzlení. Anna Kiliánová čekala na&nbsp;dobré zprávy, země čekala&nbsp;– a&nbsp;snad byla i&nbsp;trochu zvědava na&nbsp;hospodáře.</span></p>
        <p class="chunk" data-nb-ref-number="14" id="chunk14" data-nb-words="76" data-nb-chars="458"><span class="idea" data-nb-ref-number="14" id="idea14" data-nb-words="76" data-nb-chars="458">Dříve však, než zavanul první vlahý vítr, než hluchoněmý Franc poprvé vyjel na&nbsp;pole s&nbsp;těžkými koňmi, než Jan naslinil prst, aby zkoumal zítřky a&nbsp;pozítřky, trpělivost hejtmanova byla u&nbsp;konce a&nbsp;on&nbsp;počal po&nbsp;stáru chodit do&nbsp;Semjánovy hospody a&nbsp;sedat v&nbsp;Goldšmídově kořalně. Štěpka mu&nbsp;povolila jisté kapesné, které považoval za&nbsp;svůj oprávněný příděl majitele, a&nbsp;on&nbsp;počal hrát a&nbsp;prohrávat. Poněvadž jeho kumpáni byli chudobní a&nbsp;skoupí, hrál o&nbsp;málo a&nbsp;prohrával málo.</span></p>
        <p class="chunk" data-nb-ref-number="15" id="chunk15" data-nb-words="181" data-nb-chars="1029"><span class="idea" data-nb-ref-number="15" id="idea15" data-nb-words="181" data-nb-chars="1029">Štěpka měla dosti moci a&nbsp;dosti odvahy, aby mu&nbsp;v&nbsp;těchto zábavách zabránila, ale nechtělo se&nbsp;jí. Že&nbsp;se&nbsp;opíjí s&nbsp;pobudy, že&nbsp;si&nbsp;zadává se&nbsp;Semjánovou děvečkou&nbsp;–&nbsp;co na&nbsp;tom? Je&nbsp;snad její? Na&nbsp;kterém místě je&nbsp;zasažena její láska a&nbsp;na&nbsp;kterém její ješitnost? Pravda, v&nbsp;městě se&nbsp;o&nbsp;tom hovoří, již ji&nbsp;dobré duše litují, škodolibí se&nbsp;posmívají a&nbsp;nepřátelé jásají, avšak co&nbsp;je&nbsp;to&nbsp;všechno proti strašlivému tajemství, které skrývá ve&nbsp;svém srdci a&nbsp;které ještě, chválabohu, neproniklo na&nbsp;veřejnost? Konečně&nbsp;–&nbsp;mít Pavla dál od&nbsp;svého domu, dál od&nbsp;zneuctěné ložnice, není-li v&nbsp;tom jistá výhoda? Jen ať&nbsp;si&nbsp;pije, ať&nbsp;sedí tupě a&nbsp;strnule u&nbsp;židova pultu a&nbsp;dívá se&nbsp;kalnýma očima na&nbsp;dno své sklenky! Za&nbsp;okny duje vichřice, mrzne, až&nbsp;u&nbsp;žlabů praskají střechýle, na&nbsp;cestě k&nbsp;Vejrychovsku leží hluboké návěje, opilec je&nbsp;sotva schopen se&nbsp;uhnout pádícím saním, snadno zavrávorá a&nbsp;usne v&nbsp;prachové peřině sněhu mrákotným spánkem, z&nbsp;kterého není probuzení. Štěpko! Štěpko! Vzpamatuj se! Můj ty&nbsp;bože, cožpak ji&nbsp;v&nbsp;neblahé svatební noci sám netěšil, že&nbsp;bude brzy vdovou?</span></p>
        <p class="chunk" data-nb-ref-number="16" id="chunk16" data-nb-words="49" data-nb-chars="280"><span class="idea" data-nb-ref-number="16" id="idea16" data-nb-words="49" data-nb-chars="280">Ne, Štěpka již dávno v&nbsp;sobě nemá lásky k&nbsp;tomu člověku. Snad to&nbsp;ani nikdy žádná láska nebyla, nýbrž jen nerozumná touha provdat se&nbsp;stůj co&nbsp;stůj, vyrovnat se&nbsp;ostatním, založit si&nbsp;vlastní domov. Všechno ostatní bylo jen tělo. Nyní toto tělo opět promluvilo a&nbsp;jeho řeč byla opovržení.</span></p>
        <p class="chunk" data-nb-ref-number="17" id="chunk17" data-nb-words="118" data-nb-chars="706"><span class="idea" data-nb-ref-number="17" id="idea17" data-nb-words="118" data-nb-chars="706">Když konečně jaro přišlo, hejtman se&nbsp;nezeptal po&nbsp;polních pracích, neprojevil ani sebemenšího zájmu o&nbsp;osev, o&nbsp;chlévy, o&nbsp;stodoly. Ech, dejte mi&nbsp;s&nbsp;tím vším, k&nbsp;čertu, pokoj! Tak se&nbsp;Štěpka dověděla definitivně, jak na&nbsp;tom se&nbsp;svým mužem vlastně je. Chtěl mít pokoj. Dobrá, bude jej tedy mít, ten svůj pokoj! Štěpce ani nenapadlo, aby ho&nbsp;probouzela k&nbsp;životu. A&nbsp;pole? A&nbsp;hospodářství? A&nbsp;budoucnost? To&nbsp;zas jednou bylo něco pro Štěpku! Úkol poněkud obtížný, poněkud vyčerpávající, ale přece jen nějaký úkol! Nemá-li muže ani jako velitele, ani jako pomocníka, pak jí&nbsp;nezbývá než se&nbsp;sama chopit velení a&nbsp;práce. Hospodář spí, hospodář je&nbsp;mrtev, nevzbudí se. Pole však nebudou opuštěna. Štěpka se&nbsp;sama stane hospodářem.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./petrolejove_lampy_054.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-x5EUMx3hhXwlnmb8jNuT80IFyXbfgPpvQLiBBlogboo="></script>
  </body>
</html>