<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="10">
    <meta name="apple-mobile-web-app-capable" content="yes">
    <title>10</title>
    <link rel="stylesheet" href="./style/style.min.css" media="screen" integrity="sha256-0HU4DyeVQ9j1CgbQEvEhFsHtFoxn1ab6NeCS4IOAoDA=">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <meta name="order" content="11">
    <link rel="prev" href="./petrolejove_lampy_015.html">
    <link rel="next" href="./petrolejove_lampy_017.html">
    <link rel="self" href="petrolejove_lampy_016.html">
    <meta name="identifier" content="havlicek-petrolejove-lampy-47f8e77">
    <meta name="role" content="chapter">
  </head>
  <body data-nb-words="899" data-nb-chars="5648" class="nb-role-chapter nb-custom-style">
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./petrolejove_lampy_015.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" id="chunk1" data-nb-words="1" data-nb-chars="2"><span class="idea" data-nb-ref-number="1" id="idea1" data-nb-words="1" data-nb-chars="2">10</span></h1>
        <p class="chunk" data-nb-ref-number="2" id="chunk2" data-nb-words="102" data-nb-chars="649"><span class="idea" data-nb-ref-number="2" id="idea2" data-nb-words="102" data-nb-chars="649">Pavel přijel domů na&nbsp;Vánoce, ale Štěpka ho&nbsp;vůbec nespatřila. Zima nebyla příznivá návštěvám v&nbsp;zavátém dvoře a&nbsp;pak tu&nbsp;byly jiné radosti: sáňkování, koulovačky, sněhuláci. Pobíhat s&nbsp;ostatními děvčaty v&nbsp;mraze a&nbsp;vánici bylo mnohem zábavnější než se&nbsp;ucházet o&nbsp;přízeň nevěrného Malinova studenta. Velikonoce&nbsp;–&nbsp;Pavel jí&nbsp;přišel sice o&nbsp;pomlázce našlohat, ale stalo se&nbsp;to&nbsp;jen z&nbsp;pouhé příbuzenské povinnosti, nikoli z&nbsp;kamarádské vřelosti. Chlapec se&nbsp;choval velmi povýšeně. Měl svá oblíbená místa na&nbsp;vlhkých ještě mezích, pod rašícími stromy, kde četl knihy, Štěpce nedostupné. Štěpka nečetla nikdy. Nebylo tu, co&nbsp;by&nbsp;je&nbsp;mohlo sblížit. Jejich cesty se&nbsp;rozbíhaly.</span></p>
        <p class="chunk" data-nb-ref-number="3" id="chunk3" data-nb-words="77" data-nb-chars="503"><span class="idea" data-nb-ref-number="3" id="idea3" data-nb-words="77" data-nb-chars="503">Jedné neděle na&nbsp;začátku června rozpačitý, pokašlávající Malina zaklepal u&nbsp;Kiliánů. Místo dýmky měl v&nbsp;ústech laciný doutník, a&nbsp;již jen z&nbsp;toho doutníku a&nbsp;ze&nbsp;svraštělého čela a&nbsp;soustředěného pohledu bylo lze soudit, že&nbsp;nepřišel pouhou náhodou. Nebylo ostatně zvykem ani u&nbsp;sedláka, ani u&nbsp;Kiliánových navštěvovat se&nbsp;vzájemně, aby si&nbsp;pobesedovali. Chodili si&nbsp;nejspíš ještě gratulovat k&nbsp;svátkům, Malina ke&nbsp;Kiliánovům na&nbsp;svatého Štěpána a&nbsp;na&nbsp;svatou Annu, stavitelovi na&nbsp;Vejrychovsko na&nbsp;svatého Jana Nepomuckého.</span></p>
        <p class="chunk" data-nb-ref-number="4" id="chunk4" data-nb-words="71" data-nb-chars="451"><span class="idea" data-nb-ref-number="4" id="idea4" data-nb-words="71" data-nb-chars="451">Poněvadž měl něco vážného za&nbsp;lubem, posadili ho&nbsp;v&nbsp;parádním pokoji. Sestra mu&nbsp;dokonce nalila skleničku kyselého vína a&nbsp;přinesla na&nbsp;talířku suchary, poněkud ovlhlé dlouhou úschovou v&nbsp;almárce, docela tak, jako by&nbsp;byla častovala hosta, který měl v&nbsp;úmyslu stavitele požádat o&nbsp;nějakou odbornou službu. Ukázalo se, že&nbsp;si&nbsp;Malina přišel pro radu. Ačkoli měl živelný odpor k&nbsp;městským, lehce se&nbsp;živícím lidem, pokládal švagra za&nbsp;inteligenta, obeznalého ve&nbsp;světě.</span></p>
        <p class="chunk" data-nb-ref-number="5" id="chunk5" data-nb-words="34" data-nb-chars="210"><span class="idea" data-nb-ref-number="5" id="idea5" data-nb-words="34" data-nb-chars="210">„Kluk mi&nbsp;chce utéci ze&nbsp;studií,“ sklíčen kousl do&nbsp;kyselého jablka, když už&nbsp;nebylo lze okolkovat, neboť všechny vzájemné zdvořilé dotazy po&nbsp;zdraví, po&nbsp;úrodě, po&nbsp;stavbách byly vyčerpány. „Chtěl by&nbsp;jít do&nbsp;kadetky.“</span></p>
        <p class="chunk" data-nb-ref-number="6" id="chunk6" data-nb-words="83" data-nb-chars="540"><span class="idea" data-nb-ref-number="6" id="idea6" data-nb-words="83" data-nb-chars="540">Kilián pohlédl na&nbsp;zeď za&nbsp;sedlákovou hlavou velikýma, překvapenýma očima a&nbsp;zabubnoval na&nbsp;stolní desku tlustými prsty. Do&nbsp;kadetky, nu, to&nbsp;by&nbsp;konečně nebylo nejhorší, co&nbsp;se&nbsp;mohlo stát. Do&nbsp;kadetky! Viděl před sebou vojáka, oděného v&nbsp;tmavomodré komisní látce, s&nbsp;vysokou černou čákou na&nbsp;hlavě, velmi přísného a&nbsp;nesdílného pána, hledícího spatra i&nbsp;na&nbsp;zasloužilého civilistu, přelétl duševním zrakem své divoké a&nbsp;tajuplné mládí, v&nbsp;kterém snad sám kdysi zatoužil po&nbsp;podobném záviděníhodném lesku šavle se&nbsp;zlatým třepením, a&nbsp;shovívavě pokynul hlavou.</span></p>
        <p class="chunk" data-nb-ref-number="7" id="chunk7" data-nb-words="22" data-nb-chars="125"><span class="idea" data-nb-ref-number="7" id="idea7" data-nb-words="22" data-nb-chars="125">„Vojna,“ vyjadřoval sedlák hořce své předsudky, „to jsou holky, flámy a&nbsp;válka. Přijde válka, on&nbsp;tam musí jít a&nbsp;zabijí mi&nbsp;ho.“</span></p>
        <p class="chunk" data-nb-ref-number="8" id="chunk8" data-nb-words="17" data-nb-chars="97"><span class="idea" data-nb-ref-number="8" id="idea8" data-nb-words="17" data-nb-chars="97">„Když je&nbsp;zdravý, stejně ho&nbsp;odvedou a&nbsp;také ho&nbsp;mohou na&nbsp;vojně zabít,“ povýšeně se&nbsp;usmíval stavitel.</span></p>
        <p class="chunk" data-nb-ref-number="9" id="chunk9" data-nb-words="35" data-nb-chars="204"><span class="idea" data-nb-ref-number="9" id="idea9" data-nb-words="35" data-nb-chars="204">„Je zbrklý a&nbsp;nespolehlivý. Je&nbsp;líný na&nbsp;opravdovou práci. Líbil by&nbsp;se&nbsp;mu&nbsp;nevázaný život. Pro nic jiného netouží po&nbsp;vojančině než pro tu&nbsp;špatnou pověst, kterou důstojníci mají. Bojím se&nbsp;o&nbsp;něj,“ váhal Malina.</span></p>
        <p class="chunk" data-nb-ref-number="10" id="chunk10" data-nb-words="43" data-nb-chars="276"><span class="idea" data-nb-ref-number="10" id="idea10" data-nb-words="43" data-nb-chars="276">„Vybouří se,“ tvrdil Kilián. „Každý se&nbsp;potřebuje vybouřit, ať&nbsp;již zde,“ myslil civil, „nebo tam.“ Představoval si&nbsp;vojnu kdesi mimo obyčejný život, vysoko nad civilním všedním dnem. „Neznaboh není. Bůh ho&nbsp;povede.“ Stavitel byl stejně nábožný jako jeho žena, když k&nbsp;tomu přišlo.</span></p>
        <p class="chunk" data-nb-ref-number="11" id="chunk11" data-nb-words="28" data-nb-chars="194"><span class="idea" data-nb-ref-number="11" id="idea11" data-nb-words="28" data-nb-chars="194">„Byl bych z&nbsp;něho měl rád doktora nebo notáře.“ Notář a&nbsp;doktor, sloupové jilemnické společnosti, byli nejjasnějšími ideály sedláka Maliny, jehož otec byl čeledínem na&nbsp;Krebsově prodluženém statku.</span></p>
        <p class="chunk" data-nb-ref-number="12" id="chunk12" data-nb-words="86" data-nb-chars="512"><span class="idea" data-nb-ref-number="12" id="idea12" data-nb-words="86" data-nb-chars="512">„Notář&nbsp;–&nbsp;doktor,“ odhadoval Kilián na&nbsp;vahách své veliké zednické ruky, „jsou i&nbsp;jiná zaměstnání. Například profesor nebo duchovní.“ Myslil však zřejmě na&nbsp;své vznešené řemeslo stavitelské, které snad bylo dosti výnosné, aby se&nbsp;o&nbsp;něm dvorský milostpán byl mohl zmínit. „Voják ale není také nic špatného. Lidé ho&nbsp;poslouchají. Poroučí. Nejlepší je&nbsp;to&nbsp;u&nbsp;jízdy. Má&nbsp;rád koně. Je&nbsp;to&nbsp;hezké jezdit na&nbsp;koni. V&nbsp;uniformě! Ženské se&nbsp;po&nbsp;takových blázní. Může se&nbsp;oženit s&nbsp;velikou dámou. Důstojník&nbsp;–&nbsp;to je&nbsp;už&nbsp;skoro jako šlechtic!“</span></p>
        <p class="chunk" data-nb-ref-number="13" id="chunk13" data-nb-words="62" data-nb-chars="386"><span class="idea" data-nb-ref-number="13" id="idea13" data-nb-words="62" data-nb-chars="386">Kilián nemluvil mnoho, nemluvil dlouho ani přesvědčivě, a&nbsp;přece svými slovy sedláka přesvědčil. Nepotřeboval snad ani tak rady, jako podepření. Věděl, že&nbsp;syn nakonec stejně provede svou. Je&nbsp;svéhlavý, dá&nbsp;se&nbsp;těžko ovládat&nbsp;–&nbsp;a je&nbsp;to&nbsp;jeho miláček. Když Malina odcházel od&nbsp;Kiliánů, ušklíbaje se&nbsp;po&nbsp;kyselém nápoji a&nbsp;cestou vyplivuje ze&nbsp;zubů tvrdé drobty pečiva, byl již Pavlův osud rozhodnut.</span></p>
        <p class="chunk" data-nb-ref-number="14" id="chunk14" data-nb-words="83" data-nb-chars="507"><span class="idea" data-nb-ref-number="14" id="idea14" data-nb-words="83" data-nb-chars="507">Kadetka! Bude ovšem ledačehos zapotřebí. Bude bezpodmínečně nutno, aby se&nbsp;hoch mohl vykázat, že&nbsp;jeho otec má&nbsp;dobré společenské postavení. Och, Malina je&nbsp;vlastně statkář, nikoli sedlák! V&nbsp;té&nbsp;chvíli vyrostl na&nbsp;statkáře. Statkář může mít docela dobře syna důstojníkem. Dědeček, lovec zlaťáků&nbsp;–&nbsp;ne, ten je&nbsp;už&nbsp;zapomenut. Peníze tu&nbsp;jsou, peníze všechno spraví. Trochu se&nbsp;jich rozkutálí, to&nbsp;je&nbsp;jisté, s&nbsp;tím se&nbsp;však musí počítat. Bez vhodné rady a&nbsp;včasné pomoci to&nbsp;také nepůjde, švagr stavitel však poradí a&nbsp;pomůže.</span></p>
        <p class="chunk" data-nb-ref-number="15" id="chunk15" data-nb-words="53" data-nb-chars="351"><span class="idea" data-nb-ref-number="15" id="idea15" data-nb-words="53" data-nb-chars="351">Štěpka zvědavě naslouchala úryvkům rozhovoru za&nbsp;dveřmi parádního pokoje. Kadetka, důstojník&nbsp;–&nbsp;snadno se&nbsp;dovtípila, o&nbsp;koho jde, přestože se&nbsp;jí&nbsp;podařilo zachytit sotva každé desáté slovo. Pavel v&nbsp;uniformě! Nebyla to&nbsp;tak špatná představa! Žádná ze&nbsp;spolužaček neměla příbuzného v&nbsp;kadetce. Bude ve&nbsp;škole jediná, která se&nbsp;bude moci pochlubit takovou slávou.</span></p>
        <p class="chunk" data-nb-ref-number="16" id="chunk16" data-nb-words="102" data-nb-chars="641"><span class="idea" data-nb-ref-number="16" id="idea16" data-nb-words="102" data-nb-chars="641">Když Štěpka o&nbsp;bratranci snila, zapomněla na&nbsp;nutný výsledek rázu zcela praktického: kadet jí&nbsp;bude nekonečně vzdálenější, než jí&nbsp;byl pouhý kvartán. Po&nbsp;prázdninách již nejel Pavel Malinů na&nbsp;studie do&nbsp;Jičína, nýbrž do&nbsp;Prahy. Byl přijat a&nbsp;zůstal. Na&nbsp;Vánoce vykonal u&nbsp;Kiliánů povinnou návštěvu ve&nbsp;stejnokroji, jednak proto, aby se&nbsp;pochlubil, a&nbsp;také trochu z&nbsp;vděčnosti k&nbsp;strýci, který váhavého otce přesvědčil a&nbsp;přispěl tak k&nbsp;splnění jeho tužby. Na&nbsp;Velikonoce však již k&nbsp;sestřence na&nbsp;šlohačku nepřišel. Na&nbsp;budoucího důstojníka, majitele šavle, se&nbsp;přece nehodí, aby proháněl malou školačku po&nbsp;pokojích a&nbsp;po dvorku pro nějaké hloupé malované vajíčko!</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./petrolejove_lampy_017.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-x5EUMx3hhXwlnmb8jNuT80IFyXbfgPpvQLiBBlogboo="></script>
  </body>
</html>