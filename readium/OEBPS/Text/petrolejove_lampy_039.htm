<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta content="Microsoft Word 14 (filtered)" name="Generator"/>
    <title>Petrolejové lampy</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection2">

<h3 class="e-booknadpis3bezodstrankovani">33</h3>

<p class="e-bookversebezpredsazeni6bzakurziva">„Kdybych já věděl, že letos umru,<br class="calibre10"/>
dal bych si dělat dubovou truhlu.<br class="calibre10"/>
Dubovou truhlu a na ni věnec,<br class="calibre10"/>
aby věděli, že jsem mládenec.“</p>

<p class="e-bookodsazeniodstavcepred">Synáček zpíval, potřásaje svou rusou
hřívou, nyvě kroutil očima a usmíval se na obecenstvo, rvavě si tiskl ruku na
prsa&nbsp;–&nbsp;zřejmě si tropil šašky z té smutné písničky. Když dozpíval,
zahučela bouře potlesku. Hned nato spustila Mourkova kapela břeskný pochod.</p>

<p class="e-bookodsazeniodstavceza">Potom vstoupil na scénu Kverka. Nikdo by ho
byl nepoznal, kdyby v programu vedle tohoto čísla nebylo vepsáno jeho jméno.
Měl na sobě naruby obrácený kožich fiakristy Gründla a obličej schovaný v lepenkové
medvědí hlavě s čenichem velmi podobným kachnímu zobáku. Přešlapoval nemotorně
na všech čtyřech, mával rukama, ozbrojenýma ohromnými drápy, a pobručoval:</p>

<p class="e-bookversebezpredsazeni6bzakurziva">„Já jsem medvěd huňatý, huňatý,
huňatý,<br class="calibre10"/>
mám pazoury chlupatý, chlupatý, chlupatý!“</p>

<p class="e-bookodsazeniodstavcepred">Štěpka seděla s otcem u panského stolu ve
společnosti manželů Bergrových a rodiny radního Trakla. Pekařka s bílými,
jakoby neustále pomoučenými pažemi hleděla na ni úkosem, nebylo jí právě
příjemné, že má po svém boku tak nevázanou a nespolehlivou osobu. Štěpka se nechovala
ani trochu důstojně, zuřivě tleskala, hlasitě se chechtala, upozorňovala na
sebe, pila jako chlap z otcova půllitru. Avšak stará paní Bergrová se jen
shovívavě usmívala a&nbsp;povzbuzovala ji, pokyvujíc svou rázovitou hlavou:</p>

<p class="e-bookprozatext">„Tak je to, holečku, tak je to, jenom být veselá,
dokud je mladá, ach ano, ach ano, dokud je ještě mladá!“</p>

<p class="e-bookodsazeniodstavceza">Štěpka si otírala krajkovým kapesníčkem
ovlhlý týl a čelo, orosené krůpějkami potu, hruď se jí bouřlivě vzdouvala.
Kilián hleděl chvílemi na ni, chvílemi na purkmistra, pokašlával, výstupů si
skoro nevšímal. To nebylo nic pro něj, takové žerty v tuto vážnou chvíli, to
tajtrlictví, to křečovité veselí. Ne, ne, to nebylo nic pro mistra Kiliána.</p>

<p class="e-bookversebezpredsazeni6bzakurziva">„Medvěd chňapá po medu, po medu,
po medu<br class="calibre10"/>
to já taky dovedu, dovedu, dovedu!“</p>

<p class="e-bookodsazeniodstavcepredaza">Kverka toužebně vztahoval pazoury po
nejblíže sedících dámách. Na medu však seděla včela a nešťastného chlupáče
bodla do jazyka.</p>

<p class="e-bookversebezpredsazeni6bzakurziva">„Teď mě bodla do huby, do huby, do
huby,<br class="calibre10"/>
láska, ta mě zahubí, zahubí, zahubí!“</p>

<p class="e-bookodsazeniodstavcepred">Medvěd se svíjel, lomil rukama, kňučel,
těžkopádně tancoval.</p>

<p class="e-bookprozatext">Velký i malý sál byly nabity do posledního místa.
Taková senzace jako silvestrovské loučení se stoletím se nesměla propást.
Přišel každý, kdo jen trochu mohl, a to ještě pořádali sokolové pro své členy a
pro své zájemce v sokolovně vlastní, konkurenční silvestrovskou zábavu. Ve
dvoraně bylo ovšem lidí mnohem víc, vždyť to vedli ti dva blázni, Synáček s
Xaverem Punčochářem, účinkovala celá jejich parta. Bylo živo i na galerii, kde
také postavili několik menších stolků. U jednoho z nich, nevšímaje si ostatní
společnosti, jejímž byl nežádoucím přívěskem, seděl, seděl a upíjel ze své
čtvrtky vína hejtman Malina.</p>

<p class="e-bookodsazeniodstavceza">Po medvědovi přišly na řadu dvě mladé dámy a
zpívaly rozladěnými hlasy komické duo. Byly přestrojeny za dráteníky, měly
kolem beder navěšeny pastičky, mávaly čapkami a svolávaly všechny hochy</p>

<p class="e-bookversebezpredsazeni6bzakurziva">„… z Čech, ze Slezska i z Moravy,<br class="calibre10"/>
s očima modrýma, s očima černýma,<br class="calibre10"/>
se srdci ušlechtilýma.“</p>

<p class="e-bookodsazeniodstavcepredaza">Bylo to strašně ubohé, ale potlesk proto
nebyl o nic menší. Dráteníci se upejpali a ukláněli, nakonec musili ještě jednou
zopakovat vlastenecký refrén, zamávat čapkami a rozeslat polibky a&nbsp;pozdravy</p>

<p class="e-bookversebezpredsazeni6bzakurziva">„… celé naší krásné české vlasti<br class="calibre10"/>
od dráteníčků, kteří nosí pasti.“</p>

<p class="e-bookodsazeniodstavcepred">Pavel Malina se občas naklonil přes
zábradlí a se zájmem si prohlížel dívenky v nadýchaných šatečkách, s načechranými
kadeřemi, gardedámy, ověšené všemi svými rodinnými šperky, blahobytně
vypadající měšťany, všechny ty hlavy tmavé i světlé, vlasaté i lysé, které se
dole vlnily jako makové pole.</p>

<p class="e-bookprozatext">Výstup měla Štěpka, výstup měl Xaver Punčochář,
hrabačovský barvíř i Kolumbus-Ayrton, veselý kuplet zazpívala manželka
pernikáře Kočárka, konečně se přiblížila dvanáctá a na jevišti se začala za
spuštěnou oponou připravovat půlnoční scéna. Buchala tam kladívka, nějaké hlasy
se tam překřikovaly, opona se pohybovala, jako by do ní dul vítr, v jejích
trhlinách se přes tu chvíli zalesklo něčí vlhké, vzrušené oko. Aby se
obecenstvu nezdála přestávka příliš dlouhá, hrála Mourkova kapela, tísnící se
prozatím v koutě pod galerií, kousek za kouskem. Pravá chvíle kapelníku
Mourkovi nastane až po programu, pak se se svou bandou usadí na jevišti a bude
vyhrávat k tanci.</p>

<p class="e-bookprozatext">Hejtman slezl obtížně se schodů, měl již poněkud
těžkou hlavu, ač se naprosto nemohlo říci, že by snad byl opilý. Postavil se na
chvíli v domovních dveřích, díval se netečně do zasněžené, vylidněné ulice a
kouřil tam v mraze cigaretu. Hudba k němu doléhala jakoby z nesmírné dálky.
Nepřišel sem ovšem puzen nějakou pochybnou přecitlivělostí, kouzelný tanec
vloček, které se váhavě snášely a roztávaly na špičkách jeho vyleštěných bot,
ho pranic nezajímal. Chtěl si jen trochu ochladit hlavu a osvěžit se na
čerstvém vzduchu. Až zas usedne na svém místě na galerii, dá se s&nbsp;novou
vervou do pití. Chválabohu měl co zapíjet a oslavovat, celou svou zmařenou
vojenskou kariéru, promrhané jmění, podlomené zdraví.</p>

<p class="e-bookprozatext">Když se vracel ze svého samotářského výletu, toporný,
kostlivý, nepřístupný, se zlým pohledem a s vysoko vztyčenou hlavou, s&nbsp;trčícími
kníry a s vychrtlým týlem, spatřil v síni u prostřeného stolu, kde se prodávalo
cukroví, stát Štěpku Kiliánovou. U úst se jí tvořil obláček páry. Cpala se
statečně krémovými trubičkami.</p>

<p class="e-bookprozatext">„Jejej, Pavle, ty jsi taky tady?“ měla oči vykulené
upřímným údivem a pokuckávala, drobeček jí zaletěl do dýchací trubice.</p>

<p class="e-bookprozatext">Otočil k ní strnule hlavu a chladně se na ni podíval.
Přišla mu však neodolatelně k smíchu se svým tučným zátylkem a s masitými
pažemi, s hrudí sepjatou korzetem tak těsně, že se jí všechny kostice rýsovaly
na bocích a v pase. Ústa se mu samočinně otevřela k&nbsp;tichému úšklebku.</p>

<p class="e-bookprozatext">„Zabíjím čas,“ procedil skrz zuby. „Dívám se shora, z
galérie, jako pánbůh na výsostech na ten zvěřinec pod sebou.“ A opět se
ušklíbl.</p>

<p class="e-bookprozatext">„To je legrace, viď? Bavíš se dobře?“ Kousek krému jí
spadl na střevíček, rychle se shýbla, aby jej očistila. Vzpřímila se uzardělá,
v&nbsp;tváři celá hořela. To byla námaha! „Kverkův medvěd a Synáček&nbsp;–&nbsp;znáš
mladého Skálu? Ten veliký, světlovlasý, víš? Moc pěkně zpívá. Je strašně
zábavný. Ten ti má sílu!“</p>

<p class="e-bookprozatext">„Ja, ja,“ přitakával neúčastně hejtman.</p>

<p class="e-bookprozatext">„Ach Pavle,“ dotírala Štěpka, „z tebe se teď stal
usedlý pán! Starý pán. Chodíš, jako bys spolkl pravítko. Ty jsi ale zvyklý na
uctívání, že? Na vojně z tebe musil jít strach. Brrr. Kdybych byla vojákem,
také bych se před tebou třásla. Co říkáš Búrům? Chlapíci, co?“ </p>

<p class="e-bookprozatext">Hejtman netečně mlčel.</p>

<p class="e-bookprozatext">„Klidně a mírumilovně si žili a byli napadeni. Vždyť
se jenom brání! Jsou to vlastně sami sedláci. Jejich ženy a dívky také bojují.
Hned bych chtěla být mezi nimi! Pás s náboji přes prsa, tak je malují. Flintu,
nasazený bodák&nbsp;–&nbsp;hurááá! Ale neumím střílet.“</p>

<p class="e-bookprozatext">„To není tak těžké, naučila by ses,“ ledově podotkl
hejtman.</p>

<p class="e-bookprozatext">„Ach Pavle, nepřivezl sis z vojny nějakou pušku? Já
bych ti tak ráda! Počkej, něco mi napadá. Mluví se o tom, že se tu brzy utvoří
střelecký kroužek. Mají už ve vrbičkách vyhlídnuté místo pro střelnici. Měl bys
mezi ně vstoupit. Aspoň bys jim ukázal, co dovedeš. Jistě střílíš jako
čarostřelec! Ty, znáš to o tom čarostřelci? Lil koule v pusté rokli uprostřed
kruhu, nakresleného na skále svěcenou křídou, mezi sovami a ďábly. Třináctá
zradí&nbsp;–&nbsp;húú&nbsp;– chápeš to? Třináctá zradí. Něco jako Vejrych, viď?
Už zvoní!“</p>

<p class="e-bookprozatext">Opravdu, zvoneček právě zacinkal, a nyní se všechno
hrnulo do sálu. Štěpkou to také trhlo, když však viděla, že se hejtman nehýbe z&nbsp;místa,
že dokonce vytahuje z kapsy pouzdro s cigaretami, zůstala stát. Nebylo vlastně
tak naspěch. Takhle budou zvonit ještě dvakrát. Beztoho je to od pořadatelů jen
trik, chtějí lidi navnadit, že se již již začne, aby nereptali na dlouhou
přestávku.</p>

<p class="e-bookprozatext">„Ukaž, co to máš na víčku za obrázek?“</p>

<p class="e-bookprozatext">Beze slova jí pouzdro podal. Ulekla se a odvrátila hlavu.
Zas už byla v tváři rudá jako kokeš. V barvě růžové a bílé tam byla zpodobena
nahá žena s bujným poprsím, s vypjatou hrudí, s pažemi založenými za hlavou, v
zubech drtila stonek růže.</p>

<p class="e-bookprozatext">„Fuj, že se nestydíš!“</p>

<p class="e-bookprozatext">„Není to hezké?“ podivil se hejtman. „Pěkná ženská, či
ne? Chtěla jsi to vidět, tak jsem ti to ukázal.“ Vítězoslavně se usmíval, po
čele a po tvářích se mu rozběhly vrásky. Povšimla si, že má prsty celé žluté od
cigaret a že se mu znatelně chvějí.</p>

<p class="e-bookprozatext">„Tobě se třesou ruce!“ vyjekla, zas už udobřena. „Mnohem
víc než našemu tatínkovi. Nejsi snad nemocen?“ Podívala se mu pátravě do
obličeje, on však nepohnul ani brvou, byl nepříjemně dotčen. „Nekuř tolik! A
proč vlastně nenosíš uniformu? Neviděla jsem tě ještě jako hejtmana, a ráda
bych! Mně se důstojníci líbí. Líbili se mi už v Jičíně, ale to jsem byla ještě
mladá žába.“</p>

<p class="e-bookprozatext">„Když jsi byla ještě mladá žába?“ zeptal se s
potměšilým důrazem. Zvoneček zavřeštěl podruhé, tentokrát naléhavěji. V sále se
již všechno tišilo.</p>

<p class="e-bookprozatext">„Pojď si k nám přisednout, nechceš?“ pobídla ho vřele.</p>

<p class="e-bookprozatext">Jedovatě se ušklíbl. „Byl bych hloupý. Za chvíli se
začne tančit a&nbsp;pak bych se zas musil stěhovat.“</p>

<p class="e-bookprozatext">„Budeš také tancovat?“ zeptala se s nadějí.</p>

<p class="e-bookprozatext">„Tancovat&nbsp;–&nbsp;to tak ještě!“ Zdálo se jí, že
na ni z jeho očí vyšlehl plamínek bezmála nenávistný. Proč? Na uvažování nebylo
kdy. Zazvonili potřetí, kratičce, a opona šla vzhůru. Štěpka měla sotva tolik
času, aby se dotkla konečky prstů hejtmanova rukávu. Drala se sálem dopředu na
své místo, rušivě klapala podpatky. Nespokojeně se za ní ohlíželi.</p>

<p class="e-bookodsazeniodstavceza">Na jevišti byly postaveny kulisy beznadějné
krajiny, daleký obzor, stromy kdesi v dálce, vše zalito modrým světlem měsíce,
umělý vítr ponuře hvízdal. Starý rok, nastrojený jako židovský překupník, s
obrovským rancem plným veteše na zádech, vstupoval na scénu zleva. Na kaftanu
měl nalepena čísla bez ladu a skladu, samé letopočty od 1800 až po 1899. Tento
Ahasver představoval umírající století. Lopotně si povzdychl a otřel si čelo
kapesníkem se smutečními okraji.</p>

<p class="e-bookversebezpredsazeni6bzakurziva">„Sto roků jsem bloudil božím světem!</p>
<p class="e-bookversebezpredsazeni6bzakurziva">Dávno tomu, byl jsem pacholetem,</p>
<p class="e-bookversebezpredsazeni6bzakurziva">potom junákem, pak mužem, nyní kmetem.</p>
<p class="e-bookversebezpredsazeni6bzakurziva">Co jsem nashromáždil za ty roky,</p>
<p class="e-bookversebezpredsazeni6bzakurziva">povědí vám moje prosté sloky.</p>
<p class="e-bookversebezpredsazeni6bzakurziva">Ranec je plný, jen tahat z něho s chutí.</p>
<p class="e-bookversebezpredsazeni6bzakurziva">Čas prchá již, čas ke spěchu mě nutí.“</p>
<p class="e-bookodsazeniodstavceza"><span style="font-family: 'Book Antiqua', serif; font-size: 1em; text-indent: 14.2pt;">„To je Xaver,“ uvědomovala si Štěpka, „v roli nového století vystoupí Synáček, mladý obr, silák, který lehce přemůže starého žida. Xaver to odříkává špatně, není na takové věci, je to přece komik a tohle je na něj trochu vážné.“ Potom se ohlédla ke dveřím. Hejtman tam ještě stál. Plamínek jeho cigarety svítil v temnu jako zlomyslná hvězda.</span><br/></p>
<p class="e-bookodsazeniodstavceza">„Jak strašně se změnil!“ pomyslila si Štěpka bez sentimentality. „Je tak ukrutně zestárlý, vypadá jako Kalašova hubená kobyla. Je zrovna tak zlý, taky kouše jako ona. Možná, že ho něco trápí.“ Malounko nad svou domněnkou zapochybovala. Nakrátko, na pouhý zlomek vteřiny ho před sebou spatřila jako výbojného, snědého, mrštného a štědrého chlapce. Ahasverovy verše jí však ten obraz rychle setřely z mysli.</p>
<p class="e-bookodsazeniodstavceza">S hejtmanem se již této noci nesetkala. Neobjevil se u Kiliánova stolu ani po hlučném aplausu, když nové století dokončilo svůj proslov nad mrtvolou, při všeobecném objímání, potřásání rukou a cinkání číší.</p>

</div>
</body>
</html>