<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="2">
    <meta name="apple-mobile-web-app-capable" content="yes">
    <title>2 • Petrolejové lampy</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./petrolejove_lampy_040.html">
    <link rel="next" href="./petrolejove_lampy_042.html">
    <meta name="nb-order" content="35">
    <link rel="self" href="petrolejove_lampy_041.html">
    <meta name="nb-identifier" content="havlicek-petrolejove-lampy-82227ed">
    <meta name="nb-role" content="chapter">
  </head>
  <body data-nb-words="1154" data-nb-chars="6564" class="nb-role-chapter nb-custom-style">
    <nav role="doc-toc">
      <ul>
        <li><a href="petrolejove_lampy_007.html">ČÁST PRVNÍ
            LAMPY SVÍTÍ A PROSTÍRÁ SE</a></li>
      </ul>
      <ul>
        <li><a href="petrolejove_lampy_008.html">2</a></li>
      </ul>
      <ul>
        <li><a href="petrolejove_lampy_009.html">3</a></li>
      </ul>
      <ul>
        <li><a href="petrolejove_lampy_010.html">4</a></li>
      </ul>
      <ul>
        <li><a href="petrolejove_lampy_011.html">5</a></li>
      </ul>
      <ul>
        <li><a href="petrolejove_lampy_012.html">6</a></li>
      </ul>
      <ul>
        <li><a href="petrolejove_lampy_013.html">7</a></li>
      </ul>
      <ul>
        <li><a href="petrolejove_lampy_014.html">8</a></li>
      </ul>
      <ul>
        <li><a href="petrolejove_lampy_015.html">9</a></li>
      </ul>
      <ul>
        <li><a href="petrolejove_lampy_016.html">10</a></li>
      </ul>
      <ul>
        <li><a href="petrolejove_lampy_017.html">11</a></li>
      </ul>
      <ul>
        <li><a href="petrolejove_lampy_018.html">12</a></li>
      </ul>
      <ul>
        <li><a href="petrolejove_lampy_019.html">13</a></li>
      </ul>
      <ul>
        <li><a href="petrolejove_lampy_020.html">14</a></li>
      </ul>
      <ul>
        <li><a href="petrolejove_lampy_021.html">15</a></li>
      </ul>
      <ul>
        <li><a href="petrolejove_lampy_022.html">16</a></li>
      </ul>
      <ul>
        <li><a href="petrolejove_lampy_023.html">17</a></li>
      </ul>
      <ul>
        <li><a href="petrolejove_lampy_024.html">18</a></li>
      </ul>
      <ul>
        <li><a href="petrolejove_lampy_025.html">19</a></li>
      </ul>
      <ul>
        <li><a href="petrolejove_lampy_026.html">20</a></li>
      </ul>
      <ul>
        <li><a href="petrolejove_lampy_027.html">21</a></li>
      </ul>
      <ul>
        <li><a href="petrolejove_lampy_028.html">22</a></li>
      </ul>
      <ul>
        <li><a href="petrolejove_lampy_029.html">23</a></li>
      </ul>
      <ul>
        <li><a href="petrolejove_lampy_030.html">24</a></li>
      </ul>
      <ul>
        <li><a href="petrolejove_lampy_031.html">25</a></li>
      </ul>
      <ul>
        <li><a href="petrolejove_lampy_032.html">26</a></li>
      </ul>
      <ul>
        <li><a href="petrolejove_lampy_033.html">27</a></li>
      </ul>
      <ul>
        <li><a href="petrolejove_lampy_034.html">28</a></li>
      </ul>
      <ul>
        <li><a href="petrolejove_lampy_035.html">29</a></li>
      </ul>
      <ul>
        <li><a href="petrolejove_lampy_036.html">30</a></li>
      </ul>
      <ul>
        <li><a href="petrolejove_lampy_037.html">31</a></li>
      </ul>
      <ul>
        <li><a href="petrolejove_lampy_038.html">32</a></li>
      </ul>
      <ul>
        <li><a href="petrolejove_lampy_039.html">33</a></li>
      </ul>
      <ul>
        <li><a href="petrolejove_lampy_040.html">ČÁST DRUHÁ
            SYTÝ U STOLU</a></li>
      </ul>
      <ul>
        <li><a href="petrolejove_lampy_041.html">2</a></li>
      </ul>
      <ul>
        <li><a href="petrolejove_lampy_042.html">3</a></li>
      </ul>
      <ul>
        <li><a href="petrolejove_lampy_043.html">4</a></li>
      </ul>
      <ul>
        <li><a href="petrolejove_lampy_044.html">5</a></li>
      </ul>
      <ul>
        <li><a href="petrolejove_lampy_045.html">6</a></li>
      </ul>
      <ul>
        <li><a href="petrolejove_lampy_046.html">7</a></li>
      </ul>
      <ul>
        <li><a href="petrolejove_lampy_047.html">8</a></li>
      </ul>
      <ul>
        <li><a href="petrolejove_lampy_048.html">9</a></li>
      </ul>
      <ul>
        <li><a href="petrolejove_lampy_049.html">10</a></li>
      </ul>
      <ul>
        <li><a href="petrolejove_lampy_050.html">11</a></li>
      </ul>
      <ul>
        <li><a href="petrolejove_lampy_051.html">12</a></li>
      </ul>
      <ul>
        <li><a href="petrolejove_lampy_052.html">13</a></li>
      </ul>
      <ul>
        <li><a href="petrolejove_lampy_053.html">14</a></li>
      </ul>
      <ul>
        <li><a href="petrolejove_lampy_054.html">15</a></li>
      </ul>
      <ul>
        <li><a href="petrolejove_lampy_055.html">16</a></li>
      </ul>
      <ul>
        <li><a href="petrolejove_lampy_056.html">17</a></li>
      </ul>
      <ul>
        <li><a href="petrolejove_lampy_057.html">18</a></li>
      </ul>
      <ul>
        <li><a href="petrolejove_lampy_058.html">19</a></li>
      </ul>
      <ul>
        <li><a href="petrolejove_lampy_059.html">20</a></li>
      </ul>
      <ul>
        <li><a href="petrolejove_lampy_060.html">21</a></li>
      </ul>
      <ul>
        <li><a href="petrolejove_lampy_061.html">22</a></li>
      </ul>
      <ul>
        <li><a href="petrolejove_lampy_062.html">ČÁST TŘETÍ
            LAMPY ZHASÍNAJÍ</a></li>
      </ul>
      <ul>
        <li><a href="petrolejove_lampy_063.html">2</a></li>
      </ul>
      <ul>
        <li><a href="petrolejove_lampy_064.html">3</a></li>
      </ul>
      <ul>
        <li><a href="petrolejove_lampy_065.html">4</a></li>
      </ul>
      <ul>
        <li><a href="petrolejove_lampy_066.html">5</a></li>
      </ul>
      <ul>
        <li><a href="petrolejove_lampy_067.html">6</a></li>
      </ul>
      <ul>
        <li><a href="petrolejove_lampy_068.html">7</a></li>
      </ul>
      <ul>
        <li><a href="petrolejove_lampy_069.html">8</a></li>
      </ul>
      <ul>
        <li><a href="petrolejove_lampy_070.html">9</a></li>
      </ul>
      <ul>
        <li><a href="petrolejove_lampy_071.html">10</a></li>
      </ul>
      <ul>
        <li><a href="petrolejove_lampy_072.html">11</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./petrolejove_lampy_040.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="1"><span class="idea" data-nb-ref-number="1" id="idea1" data-nb-words="1" data-nb-chars="1">2</span></h1>
        <p class="chunk" data-nb-ref-number="2" data-nb-words="103" data-nb-chars="617"><span class="idea" data-nb-ref-number="2" id="idea2" data-nb-words="103" data-nb-chars="617">Jednoho večera, jednoho z&nbsp;těch temných zimních večerů, kdy na&nbsp;lavičce u&nbsp;sporáku čadí svíce ustavičným průvanem, kdy vločky zalepují okna a&nbsp;vítr v&nbsp;komíně hvízdá, kdy oblaka jsou tak nízko, že&nbsp;se&nbsp;takřka dotýkají střech, a&nbsp;ve&nbsp;světnici je&nbsp;dusno k&nbsp;zalknutí, kdy jsou dávno přečteny všechny loňské i&nbsp;letošní kalendáře a&nbsp;do&nbsp;jarních prací je&nbsp;ještě daleko, seděl starý Malina za&nbsp;stolem, pokrytým zbytky večeře, a&nbsp;kouřil dýmku, proti němu Jan. Hejtman chodil dlouhými kroky od&nbsp;okna ke&nbsp;dveřím a&nbsp;oči mu&nbsp;zlobně svítily. Služka Karla, která na&nbsp;statku zastávala úlohu hospodyně, svářela na&nbsp;plotně mléko a&nbsp;občas se&nbsp;ustrašeně ohlédla.</span></p>
        <p class="chunk" data-nb-ref-number="3" data-nb-words="77" data-nb-chars="461"><span class="idea" data-nb-ref-number="3" id="idea3" data-nb-words="77" data-nb-chars="461">Hodiny vážně, ponuře odměřovaly čas. Každý pohyb kyvadla počínal i&nbsp;končil mrzutým šramotem. Velká ručička na&nbsp;ciferníku se&nbsp;neúprosně blížila k&nbsp;dvanáctce. Znenadání v&nbsp;hodinách sípavě zaskřípělo, kyvadlo se&nbsp;zatetelilo a&nbsp;současně se&nbsp;ozvaly tenké a&nbsp;spěšné údery. Jako by&nbsp;byl čekal jen na&nbsp;toto znamení, Jan otevřel ústa a&nbsp;začal mluvit: „Myslím, otče, že&nbsp;je&nbsp;už&nbsp;na&nbsp;čase, abych vám pověděl, na&nbsp;čem jsem se&nbsp;rozhodl. Máte přece právo se&nbsp;to&nbsp;dovědět. V&nbsp;masopustě se&nbsp;ožením.“</span></p>
        <p class="chunk" data-nb-ref-number="4" data-nb-words="17" data-nb-chars="106"><span class="idea" data-nb-ref-number="4" id="idea4" data-nb-words="17" data-nb-chars="106">Jako na&nbsp;povel se&nbsp;Pavel přestal procházet. Prudce se&nbsp;otočil na&nbsp;patě, navoskované kníry se&nbsp;pozorně vztyčily.</span></p>
        <p class="chunk" data-nb-ref-number="5" data-nb-words="41" data-nb-chars="215"><span class="idea" data-nb-ref-number="5" id="idea5" data-nb-words="41" data-nb-chars="215">V&nbsp;očích mu&nbsp;posměšně zasvítilo, neřekl však nic, a&nbsp;jako by&nbsp;si&nbsp;to&nbsp;byl rozmyslil, pokračoval v&nbsp;chůzi. Od&nbsp;okna ke&nbsp;dveřím a&nbsp;zpět&nbsp;–&nbsp;jako dřív. Prkna opět zavrzala. Malina vyňal z&nbsp;úst dýmku a&nbsp;překvapeně se&nbsp;zadíval na&nbsp;syna.</span></p>
        <p class="chunk" data-nb-ref-number="6" data-nb-words="48" data-nb-chars="279"><span class="idea" data-nb-ref-number="6" id="idea6" data-nb-words="48" data-nb-chars="279">„Ožením se,“ vzdorovitě opakoval Jan, který byl v&nbsp;ráži, „je mi&nbsp;sedmatřicet let. Byl jsem tu&nbsp;dlouho čeledínem, dokonce čeledínem bez mzdy. Dřel jsem na&nbsp;flámy, ačkoli jsem neflámoval. Dřel jsem na&nbsp;ženské, a&nbsp;sám jsem žádnou neměl. Teď chci konečně pracovat pro sebe a&nbsp;pro své děti.“</span></p>
        <p class="chunk" data-nb-ref-number="7" data-nb-words="33" data-nb-chars="187"><span class="idea" data-nb-ref-number="7" id="idea7" data-nb-words="33" data-nb-chars="187">„Já vím, já&nbsp;vím,“ koktal poděšený stařec, „jenom mi, prosím tě, řekni, co&nbsp;ti&nbsp;to&nbsp;najednou napadlo. Zrovna teď, když jsme skoro na&nbsp;mizině. Máme tolik starostí, a&nbsp;ty&nbsp;si&nbsp;vzpomeneš na&nbsp;svatby!“</span></p>
        <p class="chunk" data-nb-ref-number="8" data-nb-words="67" data-nb-chars="400"><span class="idea" data-nb-ref-number="8" id="idea8" data-nb-words="67" data-nb-chars="400">„Dvůr je&nbsp;prodlužen,“ pokračoval Jan, jako by&nbsp;starého neslyšel, „ale na&nbsp;tom nezáleží. Bude se&nbsp;prodávat, ať&nbsp;se&nbsp;jen prodává, nakonec přece jen něco zbude. A&nbsp;to, co&nbsp;zbude, bude jenom mé. Však se&nbsp;nějak uživím. Nějak se&nbsp;už&nbsp;budu hrabat. Nebojím se&nbsp;ani dost málo.“ Zpozorněl. Jeho oči se&nbsp;zúžily, zabodly se&nbsp;do&nbsp;zad mladšího bratra. „Jenomže,“ dodal zlověstně, „na zmenšeném statku nebude místa pro darmojedy.“</span></p>
        <p class="chunk" data-nb-ref-number="9" data-nb-words="33" data-nb-chars="177"><span class="idea" data-nb-ref-number="9" id="idea9" data-nb-words="33" data-nb-chars="177">Hejtman došel právě ke&nbsp;dveřím. Opřel se&nbsp;o&nbsp;ně&nbsp;zády a&nbsp;založil si&nbsp;ruce na&nbsp;prsou. Chvěl se&nbsp;vztekem, ale dosud mlčel. Z&nbsp;poodhrnutých rtů trčely vlčí zuby, jako by&nbsp;se&nbsp;chystaly kousat.</span></p>
        <p class="chunk" data-nb-ref-number="10" data-nb-words="26" data-nb-chars="154"><span class="idea" data-nb-ref-number="10" id="idea10" data-nb-words="26" data-nb-chars="154">„Pavle,“ začal Jan svůj generální útok, „budu potřebovat tvou světnici. Chci v&nbsp;ní&nbsp;spávat se&nbsp;svou ženou. Nezbývá ti&nbsp;než uvažovat o&nbsp;tom, kam se&nbsp;postěhuješ.“</span></p>
        <p class="chunk" data-nb-ref-number="11" data-nb-words="26" data-nb-chars="155"><span class="idea" data-nb-ref-number="11" id="idea11" data-nb-words="26" data-nb-chars="155">Karla jaksi chvatně odstavila mléko, které vzkypělo, a&nbsp;odběhla do&nbsp;své komůrky. Dveře za&nbsp;ní&nbsp;zapadly. Pavel si&nbsp;nervózně kroutil jako drát tenké a&nbsp;tuhé kníry.</span></p>
        <p class="chunk" data-nb-ref-number="12" data-nb-words="9" data-nb-chars="56"><span class="idea" data-nb-ref-number="12" id="idea12" data-nb-words="9" data-nb-chars="56">„Od které doby tu&nbsp;vlastně poroučíš?“ zeptal se&nbsp;pohrdavě.</span></p>
        <p class="chunk" data-nb-ref-number="13" data-nb-words="91" data-nb-chars="462"><span class="idea" data-nb-ref-number="13" id="idea13" data-nb-words="91" data-nb-chars="462">„Od té&nbsp;doby, co&nbsp;ty&nbsp;jsi probil svůj díl,“ více a&nbsp;více se&nbsp;rozehříval Jan, který seděl pevně na&nbsp;svém válečném koni. „Nebo si&nbsp;snad myslíš, že&nbsp;tu&nbsp;máš právo na&nbsp;jediný šindel? To&nbsp;je&nbsp;zrovna k&nbsp;smíchu. Dobře víš, že&nbsp;jsme tě&nbsp;tu&nbsp;dodneška trpěli jen z&nbsp;milosti. Nemůžeš si&nbsp;na&nbsp;mne naříkat, ty&nbsp;zloději, který jsi mě&nbsp;sprostě okradl. Snášel jsem tě&nbsp;dost dlouho, teď jsi mě&nbsp;však už&nbsp;omrzel. Jíš můj chléb, jako bys měl na&nbsp;něj nárok. Jdi si&nbsp;k&nbsp;čertu, pojdi si&nbsp;třeba, mne to&nbsp;nezajímá.“</span></p>
        <p class="chunk" data-nb-ref-number="14" data-nb-words="13" data-nb-chars="76"><span class="idea" data-nb-ref-number="14" id="idea14" data-nb-words="13" data-nb-chars="76">„Hulváte,“ řekl hejtman s&nbsp;obdivuhodným klidem, „bydlím u&nbsp;otce, a&nbsp;ne&nbsp;u&nbsp;tebe.“</span></p>
        <p class="chunk" data-nb-ref-number="15" data-nb-words="115" data-nb-chars="582"><span class="idea" data-nb-ref-number="15" id="idea15" data-nb-words="115" data-nb-chars="582">Jan vyletěl z&nbsp;židle, jako by&nbsp;ho&nbsp;byl uštkl had. „Co? U&nbsp;otce? Co&nbsp;si&nbsp;vlastně myslíš? U&nbsp;mne jsi, abys věděl! Promluv, otče, není to&nbsp;pravda? Není statek můj? Nevadí, že&nbsp;to&nbsp;není zapsáno v&nbsp;knihách, on&nbsp;je&nbsp;můj, otec to&nbsp;ví&nbsp;a&nbsp;ty&nbsp;to&nbsp;také víš. Netěš se, že&nbsp;se&nbsp;tě&nbsp;bude otec zastávat. Má&nbsp;tě&nbsp;také dost. A&nbsp;i&nbsp;kdyby chtěl, nesměl by. Nesměl by, rozumíš? Víš, co&nbsp;bych udělal, kdyby se&nbsp;přece jen opovážil? Odešel bych odtud.“ Vyzývavě, vítězoslavně se&nbsp;rozhlédl. „Odešel bych odtud, a&nbsp;co on&nbsp;by&nbsp;si&nbsp;tu&nbsp;sám beze mne počal? Ledaže ty&nbsp;bys mu&nbsp;chtěl pomáhat. Ledaže ty&nbsp;by&nbsp;ses tu&nbsp;chtěl plahočit a&nbsp;dřít do&nbsp;úpadu.“</span></p>
        <p class="chunk" data-nb-ref-number="16" data-nb-words="50" data-nb-chars="303"><span class="idea" data-nb-ref-number="16" id="idea16" data-nb-words="50" data-nb-chars="303">Konečně se&nbsp;starému Malinovi jakžtakž podařilo srovnat si&nbsp;v&nbsp;hlavě rozptýlené myšlenky. S&nbsp;rukama na&nbsp;kolenou, v&nbsp;jedné drže vyhaslou dýmku, obrátil se&nbsp;k&nbsp;Janovi s&nbsp;otázkou, která přes to, že&nbsp;byla nasnadě, nebyla dosud vyslovena: „Mluvíš o&nbsp;svatbě, začínáš sváry, ale dosud jsi mi&nbsp;ani neřekl jméno své nevěsty.“</span></p>
        <p class="chunk" data-nb-ref-number="17" data-nb-words="6" data-nb-chars="37"><span class="idea" data-nb-ref-number="17" id="idea17" data-nb-words="6" data-nb-chars="37">Jan rázem zkrotl, stal se&nbsp;rozpačitým.</span></p>
        <p class="chunk" data-nb-ref-number="18" data-nb-words="12" data-nb-chars="77"><span class="idea" data-nb-ref-number="18" id="idea18" data-nb-words="12" data-nb-chars="77">Nežli odpověděl, drbal se&nbsp;chvíli ve&nbsp;vlasech. Jeho slova nebyla pranic útočná.</span></p>
        <p class="chunk" data-nb-ref-number="19" data-nb-words="27" data-nb-chars="143"><span class="idea" data-nb-ref-number="19" id="idea19" data-nb-words="27" data-nb-chars="143">„Není bohatá, je&nbsp;docela chudá. Já&nbsp;jsem však také chudý, a&nbsp;ne&nbsp;vlastní vinou. Hlavní je, že&nbsp;je&nbsp;hodná a&nbsp;pracovitá. Stojí o&nbsp;mne. Ostatně ji&nbsp;znáte.“</span></p>
        <p class="chunk" data-nb-ref-number="20" data-nb-words="13" data-nb-chars="86"><span class="idea" data-nb-ref-number="20" id="idea20" data-nb-words="13" data-nb-chars="86">„Snad to&nbsp;není Karla?“ vylétlo Pavlovi z&nbsp;úst. Uši ostražitě vztyčeny, napětím nedýchal.</span></p>
        <p class="chunk" data-nb-ref-number="21" data-nb-words="8" data-nb-chars="45"><span class="idea" data-nb-ref-number="21" id="idea21" data-nb-words="8" data-nb-chars="45">Jan sklopil oči a&nbsp;tato pokora byla přiznáním.</span></p>
        <p class="chunk" data-nb-ref-number="22" data-nb-words="54" data-nb-chars="331"><span class="idea" data-nb-ref-number="22" id="idea22" data-nb-words="54" data-nb-chars="331">„Zajímavé, náramně zajímavé,“ roztřásl se&nbsp;hejtman nepříčetným smíchem, „tak on&nbsp;si&nbsp;tedy vezme služku! Už&nbsp;se&nbsp;těším na&nbsp;příbuzenskou hubičku. Ale kam vlastně utekla má&nbsp;příští švagrová? Doufám, že&nbsp;budu na&nbsp;tvé svatbě za&nbsp;svědka, ty&nbsp;trulante. Nu, otče, co&nbsp;tomu říkáte? Jestlipak jste dost nadšen? To&nbsp;se&nbsp;ale povedlo! To&nbsp;se&nbsp;opravdu povedlo!“</span></p>
        <p class="chunk" data-nb-ref-number="23" data-nb-words="24" data-nb-chars="136"><span class="idea" data-nb-ref-number="23" id="idea23" data-nb-words="24" data-nb-chars="136">„Mlč! Mlč!“ zařval Jan a&nbsp;napřáhl pěst. „Ještě jedno takové slovo a&nbsp;rozbiju ti&nbsp;hubu! Ještě jeden pošklebek, a&nbsp;poletíš odtud v&nbsp;tu&nbsp;chvíli!“</span></p>
        <p class="chunk" data-nb-ref-number="24" data-nb-words="26" data-nb-chars="159"><span class="idea" data-nb-ref-number="24" id="idea24" data-nb-words="26" data-nb-chars="159">Malina se&nbsp;postavil mezi své syny. Ruce se&nbsp;mu&nbsp;chvěly. Bezzubé dásně zůstaly překvapením pootevřeny. Oči mu&nbsp;ztemněly strachem z&nbsp;bitky, která se&nbsp;již již počínala.</span></p>
        <p class="chunk" data-nb-ref-number="25" data-nb-words="24" data-nb-chars="128"><span class="idea" data-nb-ref-number="25" id="idea25" data-nb-words="24" data-nb-chars="128">„To tak ještě,“ vzdychal, „teď se&nbsp;mi&nbsp;tu&nbsp;začnete mlátit. Nestydíte se? Chcete hřešit na&nbsp;to, že&nbsp;jsem už&nbsp;starý a&nbsp;že&nbsp;vás nezvládnu?“</span></p>
        <p class="chunk" data-nb-ref-number="26" data-nb-words="92" data-nb-chars="508"><span class="idea" data-nb-ref-number="26" id="idea26" data-nb-words="92" data-nb-chars="508">„Jsem zvědav, otče,“ horlil vášnivě Jan, „pokusíte-li se&nbsp;vymluvit mi&nbsp;můj úmysl. Myslím, že&nbsp;to&nbsp;neuděláte. Vy&nbsp;víte nejlépe, že&nbsp;si&nbsp;zasloužím, aby také jednou bylo po&nbsp;mém. O&nbsp;sebe se&nbsp;nebojte, zajistím vám slušný výměnek. Ještě se&nbsp;dočkáte lepších dob, jenom co&nbsp;tenhle darebák bude z&nbsp;domu. A&nbsp;kdybyste si&nbsp;snad přece troufal, kdybyste se&nbsp;jen pokusil za&nbsp;něho orodovat, víte, co&nbsp;udělám. Už&nbsp;jsem řekl. Mám všeho až&nbsp;po&nbsp;krk a&nbsp;jsem ke&nbsp;všemu odhodlán. Tolik let jsem mlčel a&nbsp;nechal se&nbsp;vydírat, teď se&nbsp;budu o&nbsp;své právo rvát.“</span></p>
        <p class="chunk" data-nb-ref-number="27" data-nb-words="118" data-nb-chars="683"><span class="idea" data-nb-ref-number="27" id="idea27" data-nb-words="118" data-nb-chars="683">„Kdo by&nbsp;ti&nbsp;chtěl kazit zásnuby, chudáčku?“ dobíral si&nbsp;ho&nbsp;Pavel. „Vždyť jsi už&nbsp;jaksepatří zralý na&nbsp;ženění, jenom se&nbsp;tedy spánembohem ožeň. Zasnub bídu s&nbsp;nouzí, je&nbsp;to&nbsp;docela moudrý čin. Nudíš mě, hlupáku! Nestarám se&nbsp;o&nbsp;to, co&nbsp;uděláš, ani jak se&nbsp;ti&nbsp;povede. Ostatně, jak vidíš, zívám. Půjdu do&nbsp;postele, v&nbsp;níž mi&nbsp;milostivě dopřáváš spát. Řekl jsi, abych odtud táhl. Vyhazuješ mne. Dobrá, dobrá, nechám si&nbsp;odpověď na&nbsp;ráno. Ráno je&nbsp;prý moudřejší večera. Snad si&nbsp;ještě něco vymyslím. Kdo ví? Možná, že&nbsp;to&nbsp;budu nakonec přece jen já, který v&nbsp;té&nbsp;věci promluví poslední slovo.“ A&nbsp;odešel, prásknuv dveřmi. Hořel vztekem, tvář měl ztrhanou, byl překonán vnitřním napětím, které bylo nad jeho síly.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./petrolejove_lampy_042.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>